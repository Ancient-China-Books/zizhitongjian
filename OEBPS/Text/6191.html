<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第四十七・漢紀三十九・肅宗孝章皇帝下・孝和皇帝上</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀三十九">漢紀三十九</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起旃蒙作噩<span class="biaozhusup" data-rel="">（乙酉）</span>，盡重光單閼<span class="biaozhusup" data-rel="">（辛卯）</span>，凡七年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="肅宗孝章皇帝下">肅宗孝章皇帝下</span></span></h5>
<div class="yt" id="y85"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="肅宗孝章皇帝下" data-head-level="h4" data-head-title="元和二年">元和二年</span></span><span class="biaozhusup" data-rel="">（乙酉、八五年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>春，正月，乙酉，詔曰：<span class="yinhao">「令云：『民有產子者，復勿算三歲。』<span class="jiazhu">復，方目翻；復其夫勿輸算也。</span>今諸懷姙者，<span class="jiazhu">賢曰：姙，孕也；音壬。</span>賜胎養穀人三斛，復其夫勿算一歲。著以爲令！」</span>又詔三公曰：<span class="jiaozhusup">【章：甲十六行本「曰」下有「夫俗吏矯飾外貌，似是而非，朕甚饜之，甚苦之！」十八字；乙十一行本同；孔本同；張校同，「饜」作「厭」。】</span><span class="yinhao">「安靜之吏，悃愊無華，<span class="jiazhu"><span class="shu-ming">說文</span>曰：悃愊，至誠也。悃，音苦本翻。愊，音孚逼翻。</span>日計不足，月計有餘。<span class="jiazhu"><span class="shu-ming">莊子</span>有是言，此謂以日計功，若不足者，然久而計之，則民安其生，家給人足，固有餘矣。</span>如襄城令劉方，<span class="jiazhu">襄城縣，屬潁川郡。</span>吏民同聲謂之不煩，雖未有他異，斯亦殆近之矣！<span class="jiazhu">近，其靳翻。</span>夫以苛爲察，以刻爲明，以輕爲德，以重爲威，四者或興，則下有怨心。吾詔書數下，冠蓋接道，<span class="jiazhu">冠蓋接道，謂奉詔出使者相接於道也。數，所角翻。</span>而吏不加治，民或失職，其咎安在？勉思舊令，稱朕意焉！」</span><span class="jiazhu">舊令，謂故府之籍所疏載者。稱，尺證翻。</span></p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>北匈奴大人車利涿兵等<span class="jiazhu">車，昌遮翻。</span>亡來入塞，凡七十三輩。時北虜衰耗，黨衆離畔，南部攻其前，丁零寇其後，鮮卑擊其左，西域侵其右，不復自立，<span class="jiazhu">復，扶又翻。</span>乃遠引而去。</p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>南單于長死，單于汗之子宣立，爲伊屠於閭鞮單于。<span class="jiazhu">屠，直於翻。鞮，丁奚翻。</span></p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span><span class="shu-ming">太初曆</span>施行百餘年，曆稍後天。<span class="jiazhu">謂七曜之行，在曆家所推步𨇠次之前，晦朔弦望不合也。</span>上命治曆編訢、李梵等綜校其狀，<span class="jiazhu">治，直之翻。訢，音欣。梵，扶中翻。</span>作<span class="shu-ming">四分曆</span>；<span class="jiazhu"><span class="shu-ming">考異</span>曰：按王莽初已廢<span class="shu-ming">太初</span>，用<span class="shu-ming">三統曆</span>。今云<span class="shu-ming">太初曆</span>失天益遠，蓋光武中興，廢莽曆，復用<span class="shu-ming">太初</span>也。<span class="shu-ming">續漢志</span>又云：<span class="yinhao">「自太初元年始用<span class="shu-ming">三統曆</span>。」</span>按<span class="shu-ming">三統曆</span>劉歆所造，云太初元年始用，誤也。</span>二月，甲寅，始施行之。</p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">5</span>帝之爲太子也，受<span class="shu-ming">尙書</span>於東郡太守汝南張酺。<span class="jiazhu"><span class="shu-ming">續漢志</span>：東郡，去雒陽八百餘里。酺，薄乎翻。</span>丙辰，帝東巡，幸東郡，引酺及門生幷郡掾史並會庭中。<span class="jiazhu">東郡庭也。掾，俞絹翻。</span>帝先備弟子之儀，使酺講<span class="shu-ming">尙書</span>一篇，然後脩君臣之禮；賞賜殊特，莫不沾洽。行過任城，幸鄭均舍，賜尙書祿以終其身，時人號爲<span class="yinhao">「白衣尙書」</span>。<span class="jiazhu">先是，均事帝爲尙書，數納忠言，帝敬重之，謝病歸任城，今祿以尙書。任，音壬。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">6</span>乙丑，帝耕於定陶。辛未，幸泰山，柴告岱宗；<span class="jiazhu"><span class="shu-ming">書·舜典</span>：至于岱宗，柴。孔安國<span class="shu-ming">註</span>曰：泰山爲四岳所宗。燔柴祭天，告至。</span>進幸奉高。壬申，宗祀五帝于汶上明堂；<span class="jiazhu">汶上明堂，武帝所作，在奉高縣西南四里。汶，音問。</span>丙子，赦天下。<span class="jiaozhusup">【章：甲十六行本「下」下有「戊寅」二字；乙十一行本同；孔本同；張校同；退齋校同。】</span>進幸濟南。<span class="jiazhu">濟南國，在雒陽東千八百里。賢曰：濟南故城，在淄州長山縣西北。濟，子禮翻。</span>三月，己丑，幸魯；庚寅，祠孔子於闕里，<span class="jiazhu"><span class="shu-ming">續漢志</span>：魯縣古曲阜有闕里，孔子所居。</span>及七十二弟子，<span class="jiazhu">自顏回以以下七十餘人。</span>作六代之樂，<span class="jiazhu">黃帝曰<span class="shu-ming">雲門</span>，堯曰<span class="shu-ming">咸池</span>，舜曰<span class="shu-ming">大韶</span>，禹曰<span class="shu-ming">大夏</span>，湯曰<span class="shu-ming">大護</span>，周曰<span class="shu-ming">大武</span>。</span>大會孔氏男子二十以上者六十二人。帝謂孔僖曰：<span class="yinhao">「今日之會，寧於卿宗有光榮乎？」</span>對曰：<span class="yinhao">「臣聞明王聖主，莫不尊師貴道。今陛下親屈萬乘，辱臨敝里，此乃崇禮先師，增煇聖德；<span class="jiazhu">先師，謂孔子。</span>至於光榮，非所敢承！」</span>帝大笑曰：<span class="yinhao">「非聖者子孫焉有斯言乎！」</span><span class="jiazhu">焉，於虔翻。</span>拜僖郎中。</p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">7</span>壬辰，帝幸東平，追念獻王，謂其諸子曰：<span class="yinhao">「思其人，至其鄕；其處在，其人亡。」</span>因泣下沾襟。遂幸獻王陵，<span class="jiazhu">賢曰：陵在今鄆州峗山南。峗，音魚委翻。</span>祠以太牢，親拜祠坐，<span class="jiazhu">坐，徂臥翻。</span>哭泣盡哀。獻王之歸國也，<span class="jiazhu">事見四十二卷明帝永平四年。</span>驃騎府吏丁牧、周栩以獻王愛賢下士，不忍去之，遂爲王家大夫數十年，事祖及孫。<span class="jiazhu">獻王子懷王忠及今王敞。栩，況羽翻。下，遐稼翻。</span>帝聞之，皆引見，<span class="jiazhu">見，賢遍翻。</span>旣愍其淹滯，且欲揚獻王德美，卽皆擢爲議郎。乙未，幸東阿，北登太行山，至天井關。<span class="jiazhu">行，戶剛翻。</span>夏，四月，乙卯，還宮。庚申，假于祖禰。<span class="jiazhu"><span class="shu-ming">虞書</span>：一歲巡四岳，歸格于藝祖。孔安國<span class="shu-ming">註</span>曰：巡狩四岳，然後歸，告至文祖之廟。賢曰：假，至也，音格。禰，父廟。</span></p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">8</span>五月，徙江陵王恭爲六安王。<span class="jiazhu">恭封六安王，以廬江郡爲國，在雒陽東一千七百里。</span></p>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">9</span>秋，七月，庚子，詔曰：<span class="yinhao">「<span class="shu-ming">春秋</span>重三正，愼三微。<span class="jiazhu">賢曰：三正，謂天、地、人之正。所以有三者，由有三微之月，王者所當奉而成之。<span class="shu-ming">禮記</span>曰：正朔三而改，文質再而復。三微者，三正之始；萬物皆微，物色不同，故王者取法焉。十一月時，陽氣始施於黃泉之下，色皆赤；赤者陽氣，故周爲天正，色尙赤。十二月，萬物始牙而色白，白者陰氣，故殷爲地正，色尙白。十三月，萬物莩甲而出，其色皆黑，人得加功展業；故夏爲人正，色尙黑。<span class="shu-ming">尙書大傳</span>曰：夏以十三月爲正，平旦爲朔；殷以十二月爲正，雞鳴爲朔；周以十一月爲正，夜半爲朔。必以三微之月爲正者，當爾之時，物皆尙微，王者受命，當扶微理弱，奉承之義也。</span>其定律無以十一月、十二月報囚，止用冬初十月而已。」</span></p>
<p class="em2 strong" id="p11"><a class="gg-link" href="#p11" onclick="return changeColor(this);"></a><span class="yinwen">10</span>冬，南單于遣兵與北虜溫禺犢王戰於涿邪山，斬獲而還。武威太守孟雲上言：<span class="yinhao">「北虜以前旣和親，而南部復往抄掠，<span class="jiazhu">復，扶又翻。</span>北單于謂漢欺之，謀欲犯塞，謂宜還南所掠生口以慰安其意。」</span>詔百官議於朝堂。<span class="jiazhu">朝，直遙翻。</span>太尉鄭弘、司空第五倫以爲不可許，司徒桓虞及太僕袁安以爲當與之。弘因大言激厲虞曰：<span class="yinhao">「諸言當還生口者，皆爲不忠！」</span>虞廷叱之，倫及大鴻臚韋彪皆作色變容。<span class="jiazhu">臚，陵如翻。</span>司隸校尉舉弘等，弘等皆上印綬謝。詔報曰：<span class="yinhao">「久議沈滯，<span class="jiazhu">沈，持林翻。</span>各有所志，蓋事以議從，策由衆定，誾誾衎衎，得禮之容，<span class="jiazhu">賢曰：誾誾，忠正貌。衎衎，和樂貌。誾，魚巾翻。衎，音侃，又苦旦翻。</span>寢嘿抑心，更非朝廷之福。<span class="jiazhu">寢，息也。</span>君何尤而深謝！其各冠履！」</span>帝乃下詔曰：<span class="yinhao">「江海所以<span class="jiaozhusup">【章：甲十六行本「以」下有「能」字；乙十一行本同。】</span>長百川者，以其下之也。<span class="jiazhu"><span class="shu-ming">老子</span>曰：江海所以爲百谷王者，以其善下也。長，知兩翻。下，遐稼翻。</span>少加屈下，尙何足病！況今與匈奴君臣分定，<span class="jiazhu">少，詩沼翻。分，扶問翻。</span>辭順約明，貢獻累至，豈宜違信，自受其曲！其敕度遼及領中郎將龐奮倍雇南部所得生口以還北虜；<span class="jiazhu">領中郎將，領護匈奴中郎將也。賢曰：雇，賞報也。</span>其南部斬首獲生，計功受賞，如常科。」</span></p>
<div class="yt" id="y86"><p class="strong" id="p12"><a class="gg-link" href="#p12" onclick="return changeColor(this);"></a><span class="section" id="title-4"><span data-head-description="肅宗孝章皇帝下" data-head-level="h4" data-head-title="元和三年">三年</span></span><span class="biaozhusup" data-rel="">（丙戌、八六年）</span></p></div>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">1</span>春，正月，丙申，帝北巡；辛丑，耕于懷；二月，乙丑，敕侍御史、司空曰：<span class="yinhao">「方春所過，毋得有所伐殺；車可以引避，引避之，騑馬可輟解，輟解之。」</span><span class="jiazhu">侍御史，掌舉劾；司空，掌土功。車駕行幸，則侍御史掌舉劾道路之不如法，司空帥工徒治道路，修橋梁，故皆敕之。賢曰：夾轅爲服馬，服馬外爲騑馬。孔穎達曰：車有一轅，而四馬駕之，中央兩馬夾轅者名服馬，兩邊名騑馬，亦曰驂馬。騑，音非。</span>戊辰，進幸中山，出長城；<span class="jiazhu">賢曰：<span class="shu-ming">史記</span>，蒙恬爲秦築長城，西自臨洮，東至海。余謂此非秦長城，蓋趙所築長城也。</span>癸酉，還，幸元氏；三月，己卯，進幸趙；<span class="jiazhu">趙國，在雒陽北一千一百里。</span>辛卯，還宮。</p>
<p class="em2 strong" id="p14"><a class="gg-link" href="#p14" onclick="return changeColor(this);"></a><span class="yinwen">2</span>太尉鄭弘數陳侍中竇憲權勢太盛，<span class="jiazhu">數，所角翻。</span>言甚苦切，憲疾之。會弘奏憲黨尙書張林、雒陽令楊光在官貪殘。書奏，吏與光故舊，因以告之，光報憲。憲奏弘大臣，漏泄密事，帝詰讓弘。<span class="jiazhu">詰，去吉翻。</span>夏，四月，丙寅，收弘印綬。弘自詣廷尉，詔敕出之，因乞骸骨歸，未許。病篤，上書陳謝曰：<span class="yinhao">「竇憲姦惡，貫天達地，海內疑惑，賢愚疾惡，<span class="jiazhu">惡，烏路翻。</span>謂『憲何術以迷主上！近日王氏之禍，昞然可見。』<span class="jiazhu">謂王氏以戚屬而成篡國之禍。昞，音炳。</span>陛下處天子之尊，<span class="jiazhu">處，昌呂翻。</span>保萬世之祚，而信讒佞之臣，不計存亡之機；臣雖命在晷刻，死不忘忠，願陛下誅四凶之罪，以厭人鬼憤結之望！」</span><span class="jiazhu">厭，一豔翻；滿也。<span class="shu-ming">考異</span>曰：袁<span class="shu-ming">紀</span>云：<span class="yinhao">「弘爲尙書僕射，烏孫王遣子入侍，上問弘：『當答其使否？』弘對曰：『烏孫前爲大單于所攻，陛下使小單于往救之，尙未賞；今如答之，小單于不當怨乎！』上以弘議問侍中竇憲，對曰：『禮有往來。弘章句諸生，不達國體。』上遂答烏孫。小單于忿恚，攻金城郡，殺太守任昌。上謂弘曰：『朕前不從君議，果如此。』弘對曰：『竇憲，姦臣也，有少正卯之行，未被兩觀之誅，陛下前何爲用其議！』」</span>按肅宗時無小單于寇金城事，今不取。</span>帝省章，遣醫視弘病，比至，已薨。<span class="jiazhu">省，悉景翻。比，必寐翻。</span></p>
<p class="em2 strong" id="p15"><a class="gg-link" href="#p15" onclick="return changeColor(this);"></a><span class="yinwen">3</span>以大司農宋由爲太尉。</p>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">4</span>司空第五倫以老病乞身；<span class="jiazhu">委身以事君，則身非我有，故於其老而乞退也，謂之乞身，猶言乞骸骨也。</span>五月，丙子，賜策罷，以二千石俸終其身。倫奉公盡節，言事無所依違。<span class="jiazhu">若依若違，兩可不決之論也。</span>性慤質，少文采，<span class="jiazhu">少，詩沼翻。</span>在位以貞白稱。或問倫曰：<span class="yinhao">「公有私乎？」</span>對曰：<span class="yinhao">「昔人有與吾千里馬者，吾雖不受，每三公有所選舉，心不能忘，亦<span class="jiaozhusup">【章：甲十六行本「亦」上有「而」字；乙十一行本同；孔本同；張校同。】</span>終不用也。若是者，豈可謂無私乎！」</span></p>
<p class="em2 strong" id="p17"><a class="gg-link" href="#p17" onclick="return changeColor(this);"></a>以太僕袁安爲司空。</p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">5</span>秋，八月，乙丑，帝幸安邑，觀鹽池。<span class="jiazhu">安邑縣，屬河東郡；鹽池在縣西南。楊佺期<span class="shu-ming">洛陽記</span>曰：河東鹽池長七十里，廣七里，水氣紫色。許愼曰：河東鹽池袤五十一里，廣七里，周百一十六里。酈道元曰：安邑鹽池，上承鹽水，水出東南薄山，西北流逕巫咸山北，又逕安邑故城南，又西流，注于鹽池。水出石鹽，自然卽成，朝取夕復，終無減損。唯山暴雨，澍甘澤，潢潦奔逸，則鹽池用耗；故公私共堨水逕，防其淫濫，故謂之鹽水，亦爲堨水也。池西又有一池，謂之女鹽澤，東西二十五里，南北二十里，在猗氏故城南。土人鄕俗引水裂沃麻，分灌川野，畦水耗竭，土自成鹽，卽所謂鹹鹺也，而味苦。賢曰：在今薄州虞鄕縣西。</span>九月，還宮。</p>
<p class="em2 strong" id="p19"><a class="gg-link" href="#p19" onclick="return changeColor(this);"></a><span class="yinwen">6</span>燒當羌迷吾復與弟號吾及諸種反。<span class="jiazhu">復，扶又翻。種，章勇翻。</span>號吾先輕入，寇隴西界，督烽掾李章追之，<span class="jiazhu">督烽掾，郡掾之督烽燧者。</span>生得號吾，將詣郡。號吾曰：<span class="yinhao">「獨殺我，無損於羌；誠得生歸，必悉罷兵，不復犯塞。」</span>隴西太守張紆放遣之，羌卽爲解散，<span class="jiazhu">爲，于僞翻。</span>各歸故地。迷吾退居河北歸義城。<span class="jiazhu">河北，逢留大河之北也。歸義城，本漢所築，以招來諸羌之歸義者。</span></p>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">7</span>疏勒王忠從康居王借兵，還據損中，<span class="jiazhu">忠叛見上卷元年。賢曰：損中，未詳；<span class="shu-ming">東觀記</span>作<span class="yinhao">「頓中」</span>，<span class="shu-ming">續漢書</span>及華嶠<span class="shu-ming">書</span>並作<span class="yinhao">「損中」</span>，本或作<span class="yinhao">「楨」</span>，未知孰是。余按<span class="shu-ming">西域傳</span>，靈帝建寧三年，涼州刺史孟佗，遣兵討疏勒，攻楨中城。<span class="yinhao">「楨中」</span>是也。</span>遣使詐降於班超；超知其姦而僞許之。忠從輕騎詣超，超斬之，因擊破其衆，南道遂通。</p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">8</span>楚許太后薨。<span class="jiazhu">楚王英之徙也，許太后留楚宮。</span>詔改葬楚王英，追爵諡曰楚厲侯。<span class="jiazhu"><span class="shu-ming">諡法</span>：殺戮無辜曰厲。</span></p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">9</span>帝以潁川郭躬爲廷尉。決獄斷刑，<span class="jiazhu">斷，丁亂翻。</span>多依矜恕，條諸重文可從輕者四十一，奏之，事皆施行。</p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">10</span>博士魯國曹褒上疏，以爲<span class="yinhao">「宜定文制，著成漢禮。」</span>太常巢堪<span class="jiazhu">巢姓，有巢氏之後，<span class="shu-ming">春秋</span>有巢牛巨。</span>以爲<span class="yinhao">「一世大典，非褒所定，<span class="jiazhu">言非褒所能定。</span>不可許。」</span>帝知諸儒拘攣，<span class="jiazhu">攣，呂員翻。</span>難與圖始，<span class="jiazhu">賢曰：拘攣，猶拘束也。</span>朝廷禮憲，宜以時立，乃拜褒侍中。玄武司馬班固以爲<span class="yinhao">「宜廣集諸儒，共議得失。」</span><span class="jiazhu"><span class="shu-ming">百官志</span>：玄武司馬，主南宮玄武門，秩比千石。</span>帝曰：<span class="yinhao">「諺言：『作舍道邊，三年不成。』會禮之家，名爲聚訟，<span class="jiazhu">會禮，言會而議禮。賢曰：聚訟，言相爭不定也。</span>互生疑異，筆不得下。昔堯作<span class="shu-ming">大章</span>，一夔足矣。」</span><span class="jiazhu">堯作樂曰<span class="shu-ming">大章</span>。<span class="shu-ming">記</span>曰：<span class="shu-ming">大章</span>，章之也。賢曰：夔，堯樂官。<span class="shu-ming">呂氏春秋</span>曰：魯哀公問於孔子曰：樂正，夔一足矣。皇侃曰：章，明也。民樂堯德大明，故名樂曰大章。</span></p>
<div class="yt" id="y87"><p class="strong" id="p24"><a class="gg-link" href="#p24" onclick="return changeColor(this);"></a><span class="section" id="title-5"><span data-head-description="肅宗孝章皇帝下" data-head-level="h4" data-head-title="章和元年">章和元年</span></span><span class="biaozhusup" data-rel="">（丁亥、八七年）</span><span class="jiazhu">是年七月改元。</span></p></div>
<p class="em2 strong" id="p25"><a class="gg-link" href="#p25" onclick="return changeColor(this);"></a><span class="yinwen">1</span>春，正月，帝召褒，受<span class="jiaozhusup">【章：甲十六行本「受」作「授」；乙十一行本同。】</span>以叔孫通<span class="shu-ming">漢儀</span>十二篇，<span class="jiazhu">通制<span class="shu-ming">漢儀</span>，見十卷高帝六年、七年，其書與<span class="shu-ming">律令</span>同藏於理官。</span>曰：<span class="yinhao">「此制散略，多不合經，今宜依禮條正，使可施行。」</span></p>
<p class="em2 strong" id="p26"><a class="gg-link" href="#p26" onclick="return changeColor(this);"></a><span class="yinwen">2</span>護羌校尉傅育欲伐燒當羌，爲其新降，<span class="jiazhu">爲，于僞翻。</span>不欲出兵，乃募人鬭諸羌、胡；<span class="jiazhu">募人間搆諸羌，使之自鬭也。</span>羌、胡不肯，遂復叛出塞，<span class="jiazhu">復，扶又翻。</span>更依迷吾。育請發諸郡兵數萬人共擊羌。未及會，三月，育獨進軍。迷吾聞之，徙廬落去。<span class="jiazhu">廬，穹廬；落，居也。</span>育遣精騎三千窮追之，夜，至三兜谷，<span class="jiazhu">三兜谷，在建威南。</span>不設備，迷吾襲擊，大破之，殺育及吏士八百八十人。及諸郡兵到，羌遂引去。詔以隴西太守張紆爲校尉，將萬人屯臨羌。<span class="jiazhu">紆，邕俱翻。</span></p>
<p class="em2 strong" id="p27"><a class="gg-link" href="#p27" onclick="return changeColor(this);"></a><span class="yinwen">3</span>夏，六月，戊辰，司徒桓虞免。癸卯，以司空袁安爲司徒，光祿勳任隗爲司空。隗，光子之也。<span class="jiazhu">任，音壬。隗，五罪翻。</span></p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">4</span>齊王晃及弟利侯剛，<span class="jiazhu">班<span class="shu-ming">志</span>，利縣，屬齊郡。晃，齊武王縯之曾孫，殤王石之子。</span>與母太姬更相誣告。<span class="jiazhu">更，工衡翻。</span>秋，七月，癸卯，詔貶晃爵爲蕪湖侯，<span class="jiazhu">賢曰：蕪湖，縣名，屬丹陽郡，其故城在今宣州當塗縣東南。</span>削剛戶三千，收太姬璽綬。<span class="jiazhu">璽，斯氏翻。綬，音受。</span></p>
<p class="em2 strong" id="p29"><a class="gg-link" href="#p29" onclick="return changeColor(this);"></a><span class="yinwen">5</span>壬子，淮陽頃王昞薨。<span class="jiazhu">昞，明帝子。</span></p>
<p class="em2 strong" id="p30"><a class="gg-link" href="#p30" onclick="return changeColor(this);"></a><span class="yinwen">6</span>鮮卑入左地，<span class="jiazhu">匈奴左地也。</span>擊北匈奴，大破之，斬優留單于而還。<span class="jiazhu">還，從宣翻，又如字。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a><span class="yinwen">7</span>羌豪迷吾復與諸種寇金城塞，<span class="jiazhu">復，扶又翻。種，章勇翻；下同。</span>張紆遣從事河內司馬防，<span class="jiazhu"><span class="shu-ming">百官志</span>：使匈奴中郎將，置從事二人；護羌校尉蓋亦置二人也。</span>與戰於木乘谷；迷吾兵敗走，因譯使欲降，紆納之。迷吾將人衆詣臨羌，紆設兵大會，<span class="jiazhu">譯，通夷言，使之將命，因謂之譯使。設兵，陳兵也。使，疏吏翻。降，戶江翻。</span>施毒酒中，伏兵殺其酋豪八百餘人，<span class="jiazhu">酋，慈由翻。</span>斬迷吾頭以祭傅育冢，復放兵擊其餘衆，斬獲數千人。迷吾子迷唐，與諸種解仇，結婚交質，<span class="jiazhu">質，音致。</span>據大、小榆谷以叛，<span class="jiazhu"><span class="shu-ming">水經</span>：河水逕西海郡南，又東逕允川西而歷大榆谷、小榆谷北。二榆土地肥美，羌所依阻也。</span>種衆熾盛，張紆不能制。</p>
<p class="em2 strong" id="p32"><a class="gg-link" href="#p32" onclick="return changeColor(this);"></a><span class="yinwen">8</span>壬戌，詔以瑞物仍集，改元章和。<span class="jiazhu">章，明也，明和氣之致祥也。</span>是時，京師四方屢有嘉瑞，前後數百千，言事者咸以爲美。而太尉掾平陵何敞獨惡之，<span class="jiazhu">惡，烏路翻。杜佑曰：漢武帝割槐里置茂陵邑，昭帝又割置平陵邑。</span>謂宋由、袁安曰：<span class="yinhao">「夫瑞應依德而至，災異緣政而生。今異鳥翔於殿屋，怪草生於庭際，不可不察！」</span>由、安懼不敢答。</p>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">9</span>八月，癸酉，帝南巡。戊子，幸梁；乙未晦，幸沛。<span class="jiazhu">梁、沛二國。</span></p>
<p class="em2 strong" id="p34"><a class="gg-link" href="#p34" onclick="return changeColor(this);"></a><span class="yinwen">10</span>日有食之。</p>
<p class="em2 strong" id="p35"><a class="gg-link" href="#p35" onclick="return changeColor(this);"></a><span class="yinwen">11</span>九月，庚子，帝幸彭城。辛亥，幸壽春；<span class="jiazhu">壽春縣屬九江郡。</span>復封阜陵侯延爲阜陵王。<span class="jiazhu">延貶事見上卷建初元年。</span>己未，幸汝陰。<span class="jiazhu">汝陰縣，屬汝南郡。賢曰：今潁州縣。</span>冬，十月，丙子，還宮。</p>
<p class="em2 strong" id="p36"><a class="gg-link" href="#p36" onclick="return changeColor(this);"></a><span class="yinwen">12</span>北匈奴大亂，屈蘭儲等五十八部、口二十八萬詣雲中、五原、朔方、北地降。</p>
<p class="em2 strong" id="p37"><a class="gg-link" href="#p37" onclick="return changeColor(this);"></a><span class="yinwen">13</span>曹褒依準舊典，雜以<span class="shu-ming">五經</span>、<span class="shu-ming">讖記</span>之文，撰次天子至於庶人冠、婚、吉、凶終始制度<span class="jiazhu">撰次制度，備其終始也。讖，楚譖翻。撰，雛免翻。冠，古玩翻。</span>凡百五十篇，奏之。帝以衆論難一，故但納之，不復令有司平奏。<span class="jiazhu">平奏者，平其可行與否而奏之。復，扶又翻。</span></p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">14</span>是歲，班超發于窴諸國兵共二萬五千人擊莎車，<span class="jiazhu">元和元年，超擊莎車未克故也。窴，徒賢翻。莎，素禾翻。</span>龜茲王發溫宿、姑墨、尉頭兵合五萬人救之。<span class="jiazhu">龜茲，音丘慈。</span>超召將校及于窴王議曰：<span class="jiazhu">將，卽亮翻。校，戶敎翻。</span><span class="yinhao">「今兵少不敵，其計莫若各散去；于窴從是而東，長史亦於此西歸，<span class="jiazhu">班超時爲將兵長史，蓋西歸疏勒也。</span>可須夜鼓聲而發。」</span><span class="jiazhu">須，待也。夜鼓聲，鼓鼜之聲也。<span class="shu-ming">周禮</span>：軍旅夜鼓鼜。<span class="shu-ming">註</span>云：鼜，夜戒守鼓也。<span class="shu-ming">司馬法</span>曰：昏鼓四通爲大鼜，夜半三通爲晨戒，旦明五通爲發昫，所謂三鼜也。此則待夜半鼓聲也。鼜，千歷翻。昫，休具翻，劉休武翻。</span>陰緩所得生口。<span class="jiazhu">使生口得歸，言將散去也。</span>龜茲王聞之，大喜，自以萬騎於西界遮超，溫宿王將八千騎於東徼于窴。<span class="jiazhu">徼，一遙翻。</span>超知二虜已出，密召諸部勒兵，<span class="jiaozhusup">【章：甲十六行本「兵」下有「雞鳴」二字；乙十一行本同；孔本同；張校同。】</span>馳赴莎車營。胡大驚亂，奔走，追斬五千餘級；莎車遂降，<span class="jiazhu">降，戶江翻。</span>龜茲等因各退散。自是威震西域。</p>
<div class="yt" id="y88"><p class="strong" id="p39"><a class="gg-link" href="#p39" onclick="return changeColor(this);"></a><span class="section" id="title-6"><span data-head-description="肅宗孝章皇帝下" data-head-level="h4" data-head-title="章和二年">二年</span></span><span class="biaozhusup" data-rel="">（戊子、八八年）</span></p></div>
<p class="em2 strong" id="p40"><a class="gg-link" href="#p40" onclick="return changeColor(this);"></a><span class="yinwen">1</span>春，正月，濟南王康、阜陵王延、中山王焉來朝。上性寬仁，篤於親親，故叔父濟南、中山二王，每數入朝，<span class="jiazhu">濟，子禮翻。數，所角翻。朝，直遙翻。</span>特加恩寵，及諸昆弟並留京師，不遣就國。<span class="jiazhu">漢制，諸藩王朝會之禮畢，各就國，不得留京師。</span>又賞賜羣臣，過於制度，倉帑爲虛。<span class="jiazhu">帑，他朗翻。爲，于僞翻。</span>何敞奏記宋由曰：<span class="yinhao">「比年水旱，民不收穫；涼州緣邊，家被凶害；<span class="jiazhu">賢曰：時西羌犯邊爲害也。比，毗至翻。被，皮義翻。</span>中州內郡，公私屈竭；此實損膳節用之時。國恩覆載，<span class="jiazhu">言恩同天地也。覆，敷救翻。</span>賞賚過度，但聞臘賜，自郎官以上，公卿、王侯以下，至於空竭帑藏，<span class="jiazhu">藏，徂浪翻。</span>損耗國資。尋公家之用，皆百姓之力。明君賜賚，宜有品制；忠臣受賞，亦應有度。<span class="jiazhu">賢曰：<span class="shu-ming">漢官儀</span>：臘，賜大將軍、三公錢各二十萬，牛肉二百斤，粳米二百斛；特進侯十五萬，卿十萬，校尉五萬，尙書三萬，侍中、將、大夫各二萬，千石、六百石各七千，虎賁、羽林郎二人共三千，以爲祀門戶直。</span>是以夏禹玄圭，<span class="jiazhu"><span class="shu-ming">書·禹貢</span>曰：禹錫玄圭。</span>周公束帛。<span class="jiazhu">賢曰：<span class="shu-ming">尙書</span>曰：召公出取幣，入錫周公。</span>今明公位尊任重，責深負大，上當匡正綱紀，下當濟安元元，豈但空空無違而已哉！<span class="jiazhu">空，當作悾。悾悾，謹慤貌。</span>宜先正己以率羣下，還所得賜，因陳得失，奏王侯就國，除苑囿之禁，節省浮費，賑卹窮孤，則恩澤下暢，黎庶悅豫矣。」</span>由不能用。<span class="jiazhu"><span class="shu-ming">考異</span>曰：<span class="shu-ming">敞傳</span>，此事在肅宗崩後，云<span class="yinhao">「竇氏專政，外戚奢侈，賞賜過制，敞奏記云云。」</span>袁<span class="shu-ming">紀</span>在元和三年。按敞<span class="shu-ming">記</span>云：<span class="yinhao">「明公視事，出入再朞」</span>，又言臘賜，知在此時。</span></p>
<p class="em2 strong" id="p41"><a class="gg-link" href="#p41" onclick="return changeColor(this);"></a>尙書南陽宋意上疏曰：<span class="yinhao">「陛下至孝烝烝，<span class="jiazhu">烝，進也。烝烝，進進也。</span>恩愛隆深，禮寵諸王，同之家人，車入殿門，<span class="jiazhu">漢制，太子諸王至司馬門，皆下車，故謂止車門。</span>卽席不拜，<span class="jiazhu">臣於君前拜而後就席。</span>分甘損膳，賞賜優渥。<span class="jiazhu">損御膳以分甘也。</span>康、焉幸以支庶，享食大國，陛下恩寵踰制，禮敬過度。<span class="shu-ming">春秋</span>之義，諸父、昆弟，無所不臣，<span class="jiazhu">君君臣臣，不以親厭殺，天地之大經也，<span class="shu-ming">春秋</span>尊王，故以爲<span class="shu-ming">春秋</span>之義。</span>所以尊尊卑卑，強幹弱枝者也。陛下德業隆盛，當爲萬世典法，不宜以私恩損上下之序，失君臣之正。又西平王羨等六王，皆妻子成家，<span class="jiazhu">謂有妻有子，自成一家也。</span>官屬備具，<span class="jiazhu">謂王國官已具也。</span>當早就蕃國，爲子孫基阯；而室第相望，久磐京邑，<span class="jiazhu">賢曰：磐謂磐桓不去。</span>驕奢僭擬，寵祿隆過。宜割情不忍，以義斷恩，<span class="jiazhu">賢曰：<span class="shu-ming">禮記</span>曰：門內之政恩掩義，門外之政義斷恩。斷，丁亂翻。</span>發遣康、焉，各歸蕃國，令羨等速就便時，以塞衆望。」</span><span class="jiazhu">賢曰：行日取便利之時也。塞，悉則翻。</span>帝未及遣。</p>
<p class="em2 strong" id="p42"><a class="gg-link" href="#p42" onclick="return changeColor(this);"></a><span class="yinwen">2</span>壬辰，帝崩于章德前殿，年三十一。遺詔：<span class="yinhao">「無起寢廟，一如先帝法制。」</span></p>
<p class="margin2" id="p43"><a class="gg-link" href="#p43" onclick="return changeColor(this);"></a>范曄論曰：魏文帝稱明帝察察，章帝長者。章帝素知人，厭明帝苛切，事從寬厚；奉承明德太后，盡心孝道；平傜簡賦，而民賴其慶；又體之以忠恕，文之以禮樂。謂之長者，不亦宜乎！</p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">3</span>太子卽位，年十歲，尊皇后曰皇太后。</p>
<p class="em2 strong" id="p45"><a class="gg-link" href="#p45" onclick="return changeColor(this);"></a><span class="yinwen">4</span>三月，<span class="jiaozhusup">【章：甲十六行本「月」下有「丁酉」二字；乙十一行本同；孔本同。】</span>用遺詔徙西平王羨爲陳王，六安王恭爲彭城王。<span class="jiazhu">改淮陽爲陳國，楚郡爲彭城國，平西併汝南郡，六安復爲廬江郡。</span></p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">5</span>癸卯，葬孝章皇帝于敬陵。<span class="jiazhu">敬陵，在雒陽城東南三十九里。</span></p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">6</span>南單于宣死，單于長之弟屯屠何立，爲休蘭尸逐侯鞮單于。<span class="jiazhu">鞮，丁兮翻。</span></p>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">7</span>太后臨朝，<span class="jiazhu">蔡邕<span class="shu-ming">獨斷</span>曰：少帝卽位，太后卽代攝政，臨前殿，朝羣臣，太后東面，少帝西面。羣臣上書奏事，皆爲兩通，一詣太后，一詣少帝。</span>竇憲以侍中內幹機密，<span class="jiazhu">賢曰：幹，主也，或曰：幹，古管字也。</span>出宣誥命；弟篤爲虎賁中郎將，篤弟景、瓌並爲中常侍，兄弟皆在親要之地。憲客崔駰<span class="jiazhu">駰，音因。</span>以書戒憲曰：<span class="yinhao">「<span class="shu-ming">傳</span>曰：『生而富者驕，生而貴者慠。』<span class="jiazhu">傳，直戀翻。慠，五到翻。</span>生富貴而能不驕慠者，未之有也。今寵祿初隆，百僚觀行，<span class="jiazhu">行，下孟翻。</span>豈可不『庶幾夙夜，以永終譽』乎！<span class="jiazhu"><span class="shu-ming">詩·周頌·振鷺</span>之辭，言庶幾於夙夜匪懈，以終保令名於有永也。</span>昔馮野王以外戚居位，稱爲賢臣；<span class="jiazhu">馮野王妹爲元帝昭儀，於九卿中，野王行能第一。</span>近陰衞尉克己復禮，終受多福。<span class="jiazhu">陰衞尉，興也，謂讓侯爵，又讓大司馬也。</span>外戚所以獲譏於時，垂愆於後者，蓋在滿而不挹，位有餘而仁不足也。漢興以後，迄于哀、平，外家二十，保族全身，四人而已。<span class="jiazhu">外家二十者，呂氏、張氏、薄氏、竇氏、王氏、陳氏、衞氏、李氏、趙氏、上官氏、史氏、許氏、霍氏、卬成王氏、元后王氏、趙氏、傅氏、丁氏、馮氏、衞氏也。唯文帝薄太后、竇后、景帝王后、卬成王后四人，保族全家。武帝夫人李氏雖追配武帝，昌邑王立未幾而廢，非外家，當以史皇孫王夫人足二十之數。</span><span class="shu-ming">書</span>曰：『鑒于有殷，』<span class="jiazhu"><span class="shu-ming">書·召誥</span>曰：我不可不鑒于有夏，亦不可不鑒于有殷。</span>可不愼哉！」</span></p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">8</span>庚戌，皇太后詔：<span class="yinhao">「以故太尉鄧彪爲太傅，賜爵關內侯，錄尙書事，百官總己以聽。」</span>竇憲以彪有義讓，先帝所敬，<span class="jiazhu">彪父邯，封鄳鄕侯，父卒，彪讓國於弟鳳；顯宗高其節。</span>而仁厚委隨，<span class="jiazhu">賢曰：委隨，猶順從也。</span>故尊崇之。其所施爲，輒外令彪奏，內白太后，事無不從。<span class="jiazhu">王莽用孔光之故智也。</span>彪在位，修身而已，不能有所匡正。憲性果急，睚䀝<span class="jiaozhusup">【章：甲十六行本「䀝」作「眦」；乙十一行本同。】</span>之怨，莫不報復。<span class="jiazhu">賢曰：睚，音語懈翻。䀝［眦］，音仕懈翻。<span class="shu-ming">廣雅</span>曰：睚，裂也。或謂：裂䀝［眦］，瞋目貌也。</span>永平時，謁者韓紆考劾憲父勳獄，<span class="jiazhu">勳下獄死，事見四十五卷明帝永平五年。劾，戶槪翻。</span>憲遂令客斬紆子，以首祭勳冢。</p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">9</span>癸亥，陳王羨、彭城王恭、樂成王黨、下邳王衍、梁王暢始就國。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">10</span>夏，四月，戊寅，以遺詔罷郡國鹽鐵之禁，縱民煑鑄。<span class="jiazhu">自武帝以來，鹽鐵有禁；光武中興，收而未罷；今縱民得煮鹽、鑄鐵。</span></p>
<p class="em2 strong" id="p52"><a class="gg-link" href="#p52" onclick="return changeColor(this);"></a><span class="yinwen">11</span>五月，京師旱。</p>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">12</span>北匈奴饑亂，降南部者歲數千人。<span class="jiazhu">降，戶江翻；下同。</span>秋，七月，南單于上言：<span class="yinhao">「宜及北虜分爭，出兵討伐，破北成南，共<span class="jiaozhusup">【章：甲十六行本「共」作「幷」；乙十一行本同；孔本同。】</span>爲一國，<span class="jiazhu"><span class="shu-ming">考異</span>曰：袁<span class="shu-ming">紀</span>：<span class="yinhao">「章和元年十月，南單于上書，求出兵破北成南。宋意諫，不聽，師未出而帝寢疾。」</span>范<span class="shu-ming">書·南匈奴傳</span>，事並在此年七月。按單于書云：<span class="yinhao">「孝章皇帝聖思遠慮。」</span>則范<span class="shu-ming">書</span>是也。今從之。</span>令漢家長無北念。<span class="jiazhu">謂北部旣滅，南部保塞，則漢家無復北顧以爲念也。</span>臣等生長漢地，<span class="jiazhu">長，知兩翻。</span>開口仰食，<span class="jiazhu">仰，魚向翻。</span>歲時賞賜，動輒億萬，雖垂拱安枕，慙無報效之義，願發國中及諸郡<span class="jiaozhusup">【章：甲十六行本「郡」作「部」；乙十一行本同；張校同。】</span>故胡新降精兵，<span class="jiazhu">故胡，南部舊衆也。新降，新從北部來降者。</span>分道並出，期十二月同會虜地。臣兵衆單少，不足以防內外，<span class="jiazhu">少，詩沼翻。</span>願遣執金吾耿秉、度遼將軍鄧鴻及西河、雲中、五原、朔方、上郡太守<span class="jiazhu">守，式又翻。</span>幷力而北，冀因聖帝威神，一舉平定。臣國成敗，要在今年，已敕諸部嚴兵馬，唯裁哀省察！」</span><span class="jiazhu">省，悉景翻。</span>太后以示耿秉。<span class="jiazhu">以南單于書示之也。</span>秉上言：<span class="yinhao">「昔武帝單極天下，<span class="jiazhu">單，與殫同。</span>欲臣虜匈奴，未遇天時，事遂無成。<span class="jiazhu">謂不能使匈奴臣服也。</span>今幸遭天授，北虜分爭，以夷伐夷，<span class="jiazhu">謂以南部伐北部也。</span>國家之利，宜可聽許。」</span>秉因自陳受恩，分當出命效用。<span class="jiazhu">分，扶問翻。</span>太后議欲從之。尙書宋意上書曰：<span class="yinhao">「夫戎狄簡賤禮義，無有上下，強者爲雄，弱卽屈服。自漢興以來，征伐數矣，<span class="jiazhu">數，所角翻。</span>其所克獲，曾不補害。光武皇帝躬服金革之難，深昭天地之明，因其來降，羈縻畜養，<span class="jiazhu">畜，許六翻。</span>邊民得生，勞役休息，於茲四十餘年矣。<span class="jiazhu">建武二十四年受南單于降，至是四十一年。</span>今鮮卑奉順，斬獲萬數，<span class="jiazhu">謂破殺優留單于也。</span>中國坐享大功而百姓不知其勞，漢興功烈，於斯爲盛。所以然者，夷虜相攻，無損漢兵者也。臣察鮮卑侵伐匈奴，正<span class="jiaozhusup">【嚴：「正」改「止」。】</span>是利其抄掠；及歸功聖朝，實由貪得重賞。<span class="jiazhu">洞見鮮卑之情。抄，楚交翻。</span>今若聽南虜還都北庭，則不得不禁制鮮卑；鮮卑外失暴掠之願，內無功勞之賞，豺狼貪婪，<span class="jiazhu">婪，盧含翻。<span class="shu-ming">方言</span>：殺人而取其財曰婪。</span>必爲邊患。今北虜西遁，請求和親，宜因其歸附，以爲外扞，巍巍之業，無以過此。若引兵費賦，以順南虜，則坐失上略，去安卽危矣。誠不可許。」</span></p>
<p class="em2 strong" id="p54"><a class="gg-link" href="#p54" onclick="return changeColor(this);"></a>會齊殤王子都鄕侯暢來弔國憂，<span class="jiazhu">齊殤王石，齊武王縯之孫，哀王章之子。<span class="shu-ming">考異</span>曰：袁<span class="shu-ming">紀</span>作<span class="yinhao">「郁鄕侯暢」</span>，今從范<span class="shu-ming">書</span>。</span>太后數召見之，<span class="jiazhu">范<span class="shu-ming">書</span>曰：暢素行邪僻，因鄧疊母元自通長樂宮，得幸太后。數，所角翻。</span>竇憲懼暢分宮省之權，遣客刺殺暢於屯衞之中，<span class="jiazhu"><span class="shu-ming">何敞傳</span>曰：刺殺暢於城門屯衞之中。刺，七亦翻。</span>而歸罪於暢弟利侯剛，乃使侍御史與青州刺史雜考剛等。<span class="jiazhu">青州刺史部齊國。暢見殺於京師，而令青州刺史考竟，欲移獄以絕蹤也。</span>尙書潁川韓稜以爲<span class="yinhao">「賊在京師，不宜捨近問遠，恐爲姦臣所笑。」</span>太后怒，以切責稜，稜固執其議。何敞說宋由曰：<span class="jiazhu">說，輸芮翻。</span><span class="yinhao">「暢宗室肺府，<span class="jiazhu">府，與腑同。</span>茅土藩臣，來弔大憂，上書須報，<span class="jiazhu">賢曰：須，待也。</span>親在武衞，致此殘酷。奉憲之吏，莫適討捕，<span class="jiazhu">賢曰：適，音的；謂無指的討捕也。</span>蹤跡不顯，主名不立。敞備數股肱，職典賊曹，<span class="jiazhu">賢曰：股肱，謂手臂也，公府有賊曹，主知盜賊。余按字書，股，髀幹；肱，臂幹；股肱，言手足之要；以爲手臂，誤矣。</span>欲親至發所，以糾其變。<span class="jiazhu">發所，賊發之所。糾，督察也。</span>而二府執事以爲<span class="jiaozhusup">【章：甲十六行本「爲」下有「故事」二字；乙十一行本同；孔本同；張校同；退齋校同。】</span>三公不與賊盜，<span class="jiazhu">賢曰：敞在太尉府。二府：謂司徒、司空。邴吉爲丞相不案事，遂以爲故事。與，讀曰預。</span>公縱姦慝，莫以爲咎。敞請獨奏案之。」</span>由乃許焉。二府聞敞行，皆遣主者隨之。<span class="jiazhu">賢曰：主者，謂主知賊盜之曹也。</span>於是推舉，具得事實。太后怒，閉憲於內宮。憲懼誅，因自求擊匈奴以贖死。</p>
<p class="em2 strong" id="p55"><a class="gg-link" href="#p55" onclick="return changeColor(this);"></a>冬，十月，乙亥，以憲爲車騎將軍，伐北匈奴，以執金吾耿秉爲副；發北軍五校、黎陽、雍營、緣邊十二郡騎士及羌、胡兵出塞。<span class="jiazhu">北軍五校，屯騎、越騎、步兵、長水、射聲五校尉所掌宿衞兵也。黎陽營，註見前。扶風校尉部在雍縣，以涼州近羌，數犯三輔，將兵衞護園陵，故俗稱雍營。緣邊十二郡，上郡、西河、五原、雲中、定襄、鴈門、朔方、代郡、上谷、漁陽、安定、北地也。校，戶敎翻。雍，於用翻。</span></p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">13</span>公卿舉故張掖太守鄧訓代張紆爲護羌校尉。迷唐率兵萬騎來至塞下，未敢攻訓，先欲脅小月氏胡。<span class="jiazhu">匈奴破月氏，月氏西徙；其餘衆保南山不得去者，號小月氏。氏，音支。</span>訓擁衞小月氏胡，令不得戰。議者咸以羌、胡相攻，縣官之利，不宜禁護。訓曰：<span class="yinhao">「張紆失信，衆羌大動，涼州吏民，命縣絲髮。<span class="jiazhu">縣，讀曰懸。</span>原諸胡所以難得意者，皆恩信不厚耳。今因其追急，以德懷之，庶能有用。」</span>遂令開城及所居園門，<span class="jiazhu">護羌校尉所居寺舍後園之門也。</span>悉驅羣胡妻子內之，嚴兵守衞。羌掠無所得，又不敢逼諸胡，因卽解去。由是湟中諸胡皆言：<span class="yinhao">「漢家常欲鬭我曹；<span class="jiazhu">賢曰：湟中，月氏胡所居，今鄯州湟水縣也。</span>今鄧使君待我以恩信，開門內我妻子，乃是得父母也！」</span>咸歡喜叩頭曰：<span class="yinhao">「唯使君所命！」</span>訓遂撫養敎諭，大小莫不感悅。於是賞賂諸羌種，使相招誘，<span class="jiazhu">誘，音酉。</span>迷唐叔父號吾將其種人八百戶來降。<span class="jiazhu">種，章勇翻。</span>訓因發湟中秦、胡、羌兵四千人出塞，<span class="jiazhu">秦威服四夷，故夷人率謂中國人爲秦人。</span>掩擊迷唐於寫谷，破之，<span class="jiazhu">賢曰：<span class="shu-ming">東觀記</span>曰：<span class="yinhao">「寫」</span>作<span class="yinhao">「鴈」</span>。</span>迷唐乃去大、小榆，<span class="jiazhu">大、小榆谷。杜佑曰：大、小榆谷在漢榆中縣，今在蘭州五泉縣界。按<span class="shu-ming">水經</span>：大、小榆谷在漢金城郡塞外。河水過大、小榆谷北又東過河關縣北，又東過允吾縣北，又東過榆中縣北。榆中縣，與大、小榆相去甚遠；杜佑說非。</span>居頗巖谷，衆悉離散。</p>
<h5><span class="section" id="title-7"><span data-head-description="" data-head-level="h3" data-head-title="孝和皇帝上">孝和皇帝上</span></span></h5>
<p class="" id="p57"><a class="gg-link" href="#p57" onclick="return changeColor(this);"></a><span class="jiazhu">諱肇，肅宗第四子也。竇后養以爲子，廢長立之。<span class="shu-ming">諡法</span>：不剛不柔曰和。伏侯<span class="shu-ming">古今註</span>曰：<span class="yinhao">「肇」</span>之字曰<span class="yinhao">「始」</span>，音兆。賢曰：按許愼<span class="shu-ming">說文</span>：肇，音大可翻；上諱也。但伏侯、許愼並漢時人，而帝諱音不同，蓋應別有所據。</span></p>
<div class="yt" id="y89"><p class="strong" id="p58"><a class="gg-link" href="#p58" onclick="return changeColor(this);"></a><span class="section" id="title-8"><span data-head-description="孝和皇帝上" data-head-level="h4" data-head-title="永元元年">永元元年</span></span><span class="biaozhusup" data-rel="">（己丑、八九年）</span></p></div>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">1</span>春，迷唐欲復歸故地；鄧訓發湟中六千人，令長史任尙將之，<span class="jiazhu">將，卽亮翻。</span>縫革爲船，置於箄上以渡河，<span class="jiazhu">賢曰：箄，木筏也；音步佳翻。</span>掩擊迷唐，大破之，斬首前後一千八百餘級，獲生口二千人，馬牛羊三萬餘頭，一種殆盡。<span class="jiazhu">賢曰：一種，謂迷唐也。種，章勇翻。<span class="shu-ming">考異</span>曰：<span class="shu-ming">西羌傳</span>：<span class="yinhao">「永元元年，張紆坐徵，以訓代爲校尉。」</span><span class="shu-ming">鄧訓傳</span>：<span class="yinhao">「章和二年，紆誘誅羌，羌謀報怨，公卿舉訓代紆，擊破之。其春，迷唐復欲歸訓，又破之。」</span>按<span class="shu-ming">訓傳</span>，下云<span class="yinhao">「永元二年」</span>，則其春，永元元年春也。今從<span class="shu-ming">訓傳</span>。</span>迷唐收其餘衆西徙千餘里，諸附落小種皆畔之。<span class="jiazhu">附落，羌部落之附迷唐者。</span>燒當豪帥東號，稽顙歸死，<span class="jiazhu">歸死，自歸而請死也。帥，所類翻。</span>餘皆款塞納質。<span class="jiazhu">質，音致。</span>於是訓綏接歸附，威信大行，遂罷屯兵，各令歸郡，<span class="jiazhu">以羌反，發諸郡兵屯於塞上，今羌已破，罷令各歸其郡。</span>唯置弛刑徒二千餘人，分以屯田、脩理塢壁而已。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">2</span>竇憲將征匈奴，三公、九卿詣朝堂上書諫，以爲：<span class="yinhao">「匈奴不犯邊塞，而無故勞師遠涉，損費國用，徼功萬里，<span class="jiazhu">徼，一遙翻。</span>非社稷之計。」</span>書連上，輒寢，<span class="jiazhu">上，時掌翻；下同。</span>宋由懼，遂不敢復署議，<span class="jiazhu">復，扶又翻。</span>而諸卿稍自引止；唯袁安、任隗守正不移，至免冠朝堂固爭，前後且十上，衆皆爲之危懼，<span class="jiazhu">爲，于僞翻；下同。</span>安、隗正色自若。侍御史魯恭上疏曰：<span class="yinhao">「國家新遭大憂，陛下方在諒闇，<span class="jiazhu">闇，音陰。</span>百姓闕然，三時不聞警蹕之音，<span class="jiazhu">賢曰：三時，夏、秋、冬也。天子出警入蹕。沈約曰：漢制曰：出稱警，入稱蹕，而今則幷稱之。史臣以爲警者，警戒也；蹕者，止行也。今從乘輿而出者，並警戒以備非常也；從外而入，與乘輿相干者，蹕而止之也。和帝章和二年二月卽位，明年春議擊匈奴，帝在諒闇不出，故三時不聞警蹕之音。</span>莫不懷思皇皇，若有求而不得。<span class="jiazhu"><span class="shu-ming">禮記</span>，顏丁善居喪，始死，皇皇如有求而不得。此言百姓思慕之意。</span>今乃以盛春之月興發軍役，擾動天下以事戎夷，誠非所以垂恩中國，改元正時，由內及外也。萬民者，天之所生；天愛其所生，猶父母愛其子，一物有不得其所，則天氣爲之舛錯，況於人乎！故愛民者必有天報。夫戎狄者，四方之異氣，與鳥獸無別；<span class="jiazhu">別，彼列翻。</span>若雜居中國，則錯亂天氣，汙辱善人，<span class="jiazhu">汙，烏故翻。</span>是以聖王之制，羈縻不絕而已。<span class="jiazhu"><span class="shu-ming">字書</span>曰：羈，馬絡頭也。<span class="shu-ming">蒼頡篇</span>曰：縻，牛韁也。</span>今匈奴爲鮮卑所破，遠藏於史侯河西，去塞數千里，而欲乘其虛耗，利其微弱，是非義之所出也。今始徵發，而大司農調度不足，<span class="jiazhu">調，徒弔翻。賢曰：度，音大各翻。余據今人多讀如本字。</span>上下相迫，民間之急，亦已甚矣。羣僚百姓咸曰不可，陛下<span class="jiaozhusup">【章：甲十六行本「下」下有「獨」字；乙十一行本同；孔本同。】</span>柰何以一人之計，棄萬人之命，不卹其言乎！上觀天心，下察人志，足以知事之得失。臣恐中國不爲中國，豈徒匈奴而已哉！」</span>尙書令韓稜、騎都尉朱暉、議郎京兆樂恢，皆上疏諫，太后不聽。</p>
<p class="em2 strong" id="p61"><a class="gg-link" href="#p61" onclick="return changeColor(this);"></a>又詔使者爲憲弟篤、景並起邸第，勞役百姓。<span class="jiazhu">爲，于僞翻；下同。</span>侍御史何敞上疏曰：<span class="yinhao">「臣聞匈奴之爲桀逆久矣，平城之圍，<span class="jiazhu">事見十一卷高帝七年。</span>慢書之恥，<span class="jiazhu">事見十二卷惠帝三年。</span>此二辱者，臣子所爲捐軀而必死，高祖、呂后忍怒含忿，舍而不誅。<span class="jiazhu">舍，讀曰捨。</span>今匈奴無逆節之罪，漢朝無可慙之恥，<span class="jiazhu">朝，直遙翻；下同。</span>而盛春東作，<span class="jiazhu">賢曰：歲起於東，人始就耕，故曰東作。</span>興動大役，元元怨恨，咸懷不悅。又猥爲衞尉篤、奉車都尉景繕脩館第，彌街絕里。篤、景親近貴臣，當爲百僚表儀。今衆軍在道，朝廷焦脣，百姓愁苦，縣官無用，<span class="jiazhu">無財用也。</span>而遽起大第，崇飾玩好，<span class="jiazhu">好，呼到翻。</span>非所以垂令德、示無窮也。宜且罷工匠，專憂北邊，卹民之困。」</span>書奏，不省。<span class="jiazhu">省，悉景翻。</span></p>
<p class="em2 strong" id="p62"><a class="gg-link" href="#p62" onclick="return changeColor(this);"></a>竇憲嘗使門生齎書詣尙書僕射郅壽，有所請託，壽卽送詔獄，前後上書，陳憲驕恣，引王莽以誡國家；又因朝會，刺譏憲等以伐匈奴、起第宅事，厲音正色，辭旨甚切。憲怒，陷壽以買公田、誹謗，下吏，當誅，<span class="jiazhu">下，遐稼翻。</span>何敞上疏曰：<span class="yinhao">「壽機密近臣，匡救爲職，若懷默不言，其罪當誅。今壽違衆正議以安宗廟，豈其私邪！臣所以觸死瞽言，<span class="jiazhu"><span class="shu-ming">論語</span>曰：侍於君子有三愆，未見顏色而言謂之瞽。</span>非爲壽也。忠臣盡節，以死爲歸；臣雖不知壽，度其甘心安之。<span class="jiazhu">度，徒洛翻。</span>誠不欲聖朝行誹謗之誅，以傷晏晏之化，<span class="jiazhu">鄭玄註<span class="shu-ming">尙書考靈曜</span>曰：寬容覆載，謂之晏晏。</span>杜塞忠直，<span class="jiazhu">塞，悉則翻。</span>垂譏無窮。臣敞謬與機密，<span class="jiazhu">與，讀曰預。</span>言所不宜，罪名明白，當塡牢獄，先壽僵仆，<span class="jiazhu">先，悉薦翻。</span>萬死有餘。」</span>書奏，壽得減死論，徙合浦，未行，自殺。壽，惲之子也。<span class="jiazhu">郅惲事光武。惲，於粉翻。</span></p>
<p class="em2 strong" id="p63"><a class="gg-link" href="#p63" onclick="return changeColor(this);"></a>夏，六月，竇憲、耿秉出朔方雞鹿塞，<span class="jiazhu">賢曰：今在朔方窳渾縣北。闞駰<span class="shu-ming">十三州志</span>曰：窳渾縣有大道，西北出雞鹿塞。窳，音羊主翻。</span>南單于出滿夷谷，<span class="jiazhu">賢曰：滿夷谷，闕。余按南單于庭在西河美稷，滿夷谷當在美稷縣西北。後鄧鴻討逢侯，兵至美稷，逢侯乘冰度隘，向滿夷谷，可以知矣。</span>度遼將軍鄧鴻出稒陽塞，<span class="jiazhu">賢曰：稒陽縣，屬九原郡，故城在今勝州銀城縣界。稒，音固。</span>皆會涿邪山。憲分遣副校尉閻盤、司馬耿夔、耿譚將南匈奴精騎萬餘，與北單于戰于稽洛山，<span class="jiazhu">余按唐太宗以斛薩部地置稽落州，蓋因山以名之。</span>大破之，單于遁走；追擊諸部，遂臨私渠北鞮海，<span class="jiazhu">鞮，丁奚翻。</span>斬名王已下萬三千級，獲生口甚衆，雜畜百餘萬頭，諸裨小王率衆降者，前後八十一部二十餘萬人。憲、秉出塞三千餘里，登燕然山，<span class="jiazhu">唐太宗又以多濫葛部地置燕然州。又按<span class="shu-ming">北史</span>，燕然山在菟園水北。燕，於賢翻。</span>命中護軍班固刻石勒功，<span class="jiazhu">西都有護軍都尉，今始有中護軍。</span>紀漢威德而還。<span class="jiazhu">還，從宜翻，又如字；下同。</span>遣軍司馬吳氾、梁諷奉金帛遺北單于，<span class="jiazhu">遺，于季翻。</span>時虜中乖亂，氾、諷及北單于於西海上，宣國威信，以詔致賜，單于稽首拜受。<span class="jiazhu">稽，音啓。</span>諷因說令脩呼韓邪故事，<span class="jiazhu">謂臣服於漢爲北藩。說，輸芮翻。</span>單于喜悅，卽將其衆與諷俱還；到私渠海，聞漢軍已入塞，乃遣弟右溫禺鞮王奉貢入侍，隨諷詣闕。憲以單于不自身到，奏還其侍弟。</p>
<p class="em2 strong" id="p64"><a class="gg-link" href="#p64" onclick="return changeColor(this);"></a><span class="yinwen">3</span>秋，七月，己未，會稽山崩。<span class="jiazhu">會，工外翻。</span></p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">4</span>九月，庚申，以竇憲爲大將軍，中郎將劉尙爲車騎將軍，封憲武陽侯，<span class="jiazhu"><span class="shu-ming">郡國志</span>，東郡有東武陽縣，泰山郡有南武陽侯國。憲其封南武陽歟！</span>食邑二萬戶；憲固辭封爵，詔許之。舊，大將軍位在公下，至是，詔憲位次太傅下、三公上；長史、司馬秩中二千石。<span class="jiazhu">太傅位上公，則憲亦班於上公矣。大將軍長史、司馬秩千石；今秩中二千石，則亦比九卿矣。</span>封耿秉爲美陽侯。<span class="jiazhu">美陽縣，屬扶風。</span></p>
<p class="em2 strong" id="p66"><a class="gg-link" href="#p66" onclick="return changeColor(this);"></a>竇氏兄弟驕縱，而執金吾景尤甚，奴客緹騎強奪人財貨，篡取罪人，妻略婦女；<span class="jiazhu">賢曰：<span class="shu-ming">漢官儀</span>，執金吾，緹騎二百人。<span class="shu-ming">說文</span>曰：緹，丹黃色也。言奴客及緹騎並爲縱橫也。緹，杜兮翻，又他禮翻。</span>商賈閉塞，<span class="jiazhu">賈，音古。塞，悉則翻。</span>如避寇讎；又擅發緣邊諸郡突騎有才力者。有司莫敢舉奏，袁安劾景<span class="yinhao">「擅發邊民，<span class="jiaozhusup">【章：甲十六行本「民」作「兵」；乙十一行本同；張校同。】</span>驚惑吏民；二千石不待符信<span class="jiazhu">符信，謂虎符以爲信也。劾，戶槪翻，又戶得翻；下同。</span>而輒承景檄，當伏顯誅。」</span>又奏<span class="yinhao">「司隸校尉河南尹阿附貴戚，不舉劾，請免官案罪。」</span>並寢不報。駙馬都尉瓌，獨好經書，節約自脩。<span class="jiazhu">瓌，古回翻。好，呼到翻。</span></p>
<p class="em2 strong" id="p67"><a class="gg-link" href="#p67" onclick="return changeColor(this);"></a>尙書何敞上封事曰：<span class="yinhao">「昔鄭武姜之幸叔段，<span class="jiazhu">賢曰：鄭武姜愛少子叔段。鄭莊公立，武姜請以京封共叔段，謂之京城太叔。後武姜引以襲鄭，莊公伐之，出奔共。</span>衞莊公之寵州吁，<span class="jiazhu">賢曰：衞莊公寵庶子州吁，州吁好兵，公弗禁；石碏諫，不聽。及桓公立，州吁乃弒桓公而篡。</span>愛而不敎，終至凶戾。由是觀之，愛子若此，猶飢而食之以毒，<span class="jiazhu">食，讀曰飤。</span>適所以害之也。伏見大將軍憲，始遭大憂，公卿比奏，<span class="jiazhu">賢曰：比，頻也；音毗至翻。</span>欲令典幹國事；憲深執謙退，固辭盛位，懇懇勤勤，言之深至，天下聞之，莫不說喜。今踰年未幾，<span class="jiazhu">說，讀曰悅。幾，居豈翻。</span>入<span class="jiaozhusup">【章：甲十六行本「入」作「大」；乙十一行本同；孔本同；張校同。】</span>禮未終，卒然中改，<span class="jiazhu">禮，事君，方喪三年。時遭國憂纔踰年，故曰入禮未終，卒，讀曰猝。</span>兄弟專朝，<span class="jiazhu">朝，直遙翻。</span>憲秉三軍之重，篤、景總宮衞之權，而虐用百姓，奢侈僭偪，誅戮無罪，肆心自快。今者論議訩訩，<span class="jiazhu">訩，許容翻，又許勇翻。</span>咸謂叔段、州吁復生於漢。<span class="jiazhu">復，扶又翻。</span>臣觀公卿懷持兩端，不肯極言者，以爲憲等若有匪懈之志，則已受吉甫褒申伯之功；<span class="jiazhu">賢曰：申伯，周宣王元舅，有令德，故尹吉甫作詩以美之。</span>如憲等陷於罪辜，則自取陳平、周勃順呂后之權，<span class="jiazhu">事見<span class="shu-ming">高后紀</span>。</span>終不以憲等吉凶爲憂也！<span class="jiazhu">此言曲盡當時廷臣之情，嗚呼，豈特當時哉！</span>臣敞區區誠欲計策兩安，絕其緜緜，塞其涓涓，<span class="jiazhu">周<span class="shu-ming">金人銘</span>曰：涓涓不壅，終爲江河；緜緜不絕，或成網羅。塞，悉則翻。涓，圭淵翻。</span>上不欲令皇太后損文母之號、陛下有誓泉之譏，<span class="jiazhu"><span class="shu-ming">詩</span>曰：思齊太任，文王之母。<span class="shu-ming">左傳</span>武姜啓叔段襲鄭，莊公寘姜氏於城潁而誓之曰：不及黃泉，無相見也。</span>下使憲等得長保其福祐也。駙馬都尉瓌，比請退身，願抑家權，<span class="jiazhu">願抑其家，不與之以權。比，毗至翻。</span>可與參謀，聽順其意，<span class="jiazhu">漢之外戚，傅喜、竇瓌、鄧康咸能履盛滿而思謙挹，然終不能全其家門十分之一，蓋一杯水不能救車薪之火也。</span>誠宗廟至計，竇氏之福！」</span>時濟南王康尊貴驕甚，<span class="jiazhu">康，光武少子。</span>憲乃白出敞爲濟南太傅。康有違失，敞輒諫爭，<span class="jiazhu">爭，側迸翻。</span>康雖不能從，然素敬重敞，無所嫌牾焉。<span class="jiazhu">牾，五故翻，逆也。</span></p>
<p class="em2 strong" id="p68"><a class="gg-link" href="#p68" onclick="return changeColor(this);"></a><span class="yinwen">5</span>冬，十月，庚子，阜陵質王延薨。<span class="jiazhu"><span class="shu-ming">諡法</span>：名實不爽曰質。</span></p>
<p class="em2 strong" id="p69"><a class="gg-link" href="#p69" onclick="return changeColor(this);"></a><span class="yinwen">6</span>是歲，郡國九大水。</p>
<div class="yt" id="y90"><p class="strong" id="p70"><a class="gg-link" href="#p70" onclick="return changeColor(this);"></a><span class="section" id="title-9"><span data-head-description="孝和皇帝上" data-head-level="h4" data-head-title="永元二年">二年</span></span><span class="biaozhusup" data-rel="">（庚寅、九○年）</span></p></div>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">1</span>春，正月，丁丑，赦天下。</p>
<p class="em2 strong" id="p72"><a class="gg-link" href="#p72" onclick="return changeColor(this);"></a><span class="yinwen">2</span>二月，壬午，日有食之。</p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">3</span>夏，五月，丙辰，封皇弟壽爲濟北王，開爲河間王，淑爲城陽王；<span class="jiazhu">濟北、河間、城陽，皆漢舊國也。光武省濟北幷泰山，省河間幷信都，省城陽幷琅邪。今復泰山爲濟北國，在雒陽東千一百五十里；分樂成、涿郡、勃海爲河間國，在雒陽北二千五百里；分琅邪爲城陽國。濟，子禮翻。</span>紹封故淮南頃王子側爲常山王。<span class="jiazhu">章和元年，淮陽頃王昞薨，未及立嗣，而國有大喪，今乃紹封。</span></p>
<p class="em2 strong" id="p74"><a class="gg-link" href="#p74" onclick="return changeColor(this);"></a><span class="yinwen">4</span>竇憲遣副校尉閻礱將二千餘騎掩擊北匈奴之守伊吾者，復取其地。<span class="jiazhu">礱，盧紅翻。復，扶又翻。<span class="shu-ming">考異</span>曰：<span class="shu-ming">西域傳</span>作<span class="yinhao">「閻槃」</span>，今從<span class="shu-ming">帝紀</span>。余謂副校尉閻槃，卽前戰于稽落山，恐當作<span class="yinhao">「盤」</span>。<span class="jiaozhusup">【章：乙十一行本正作「盤」。】</span><span class="shu-ming">西域傳</span>：章帝建初元年，罷伊吾屯田，北匈奴遣兵守其地，今復擊取之。</span>車師震慴，前、後王各遣子入侍。<span class="jiazhu">慴，之涉翻。</span></p>
<p class="em2 strong" id="p75"><a class="gg-link" href="#p75" onclick="return changeColor(this);"></a><span class="yinwen">5</span>月氏求尙公主，班超拒還其使，<span class="jiazhu">氏，音支。使，疏吏翻。</span>由是怨恨，遣其副王謝將兵七萬攻超。超衆少，皆大恐；超譬軍士曰：<span class="jiazhu">譬，喻也。少，詩沼翻。</span><span class="yinhao">「月氏兵雖多，然數千里踰葱嶺來，非有運輸，何足憂邪！<span class="jiazhu">言糧盡自當降也。</span>但當收穀堅守，彼飢窮自降，不過數十日決矣！」</span><span class="jiazhu">謂勝負決也。降，戶江翻。</span>謝遂前攻超，不下，又鈔掠無所得。超度其糧將盡，<span class="jiazhu">鈔，楚交翻。度，大各翻。</span>必從龜茲求食，乃遣兵數百於東界要之。<span class="jiazhu">要，一遙翻。</span>謝果遣騎齎金銀珠玉以賂龜茲，超伏兵遮擊，盡殺之，持其使首以示謝。謝大驚，卽遣使請罪，願得生歸，超縱遣之。月氏由是大震，歲奉貢獻。</p>
<p class="em2 strong" id="p76"><a class="gg-link" href="#p76" onclick="return changeColor(this);"></a><span class="yinwen">6</span>初，北海哀王無後，<span class="jiazhu">章帝元和三年，北海哀王基薨，無後。</span>肅宗以齊武王首創大業而後嗣廢絕，心常愍之，遺詔令復齊、北海二國。丁卯，封蕪湖侯無忌爲齊王，<span class="jiazhu">無忌，齊王晃子；章和元年，晃貶。</span>北海敬王庶子威爲北海王。<span class="jiazhu">北海敬王睦也。</span></p>
<p class="em2 strong" id="p77"><a class="gg-link" href="#p77" onclick="return changeColor(this);"></a><span class="yinwen">7</span>六月，辛卯，中山簡王焉薨。<span class="jiazhu"><span class="shu-ming">諡法</span>：一德不懈曰簡。</span>焉，東海恭王之母弟，而竇太后，恭王之甥也；<span class="jiazhu">竇太后母沘陽公主，東海恭王彊女也。</span>故加賻錢一億，<span class="jiazhu">賻，音附。</span>大爲脩冢塋，<span class="jiazhu">爲，于僞翻。</span>平夷吏民冢墓以千數，作者萬餘人，凡徵發搖動六州十八郡。</p>
<p class="em2 strong" id="p78"><a class="gg-link" href="#p78" onclick="return changeColor(this);"></a><span class="yinwen">8</span>詔封竇憲爲冠軍侯，篤爲郾侯，瓌爲夏陽侯；<span class="jiazhu">冠軍縣，屬南陽郡。郾縣，屬潁川郡。夏陽縣，屬馮翊郡。冠，古玩翻。夏，戶雅翻。</span>憲獨不受封。</p>
<p class="em2 strong" id="p79"><a class="gg-link" href="#p79" onclick="return changeColor(this);"></a><span class="yinwen">9</span>秋，七月，乙卯，竇憲出屯涼州，<span class="jiazhu">涼州部隴西、漢陽、武都、金城、安定、北地、武威、張掖、敦煌、酒泉等郡。</span>以侍中鄧疊行征西將軍事爲副。</p>
<p class="em2 strong" id="p80"><a class="gg-link" href="#p80" onclick="return changeColor(this);"></a><span class="yinwen">10</span>北單于以漢還其侍弟，九月，復遣使款塞稱臣，欲入朝見。<span class="jiazhu">復，扶又翻；下同。朝，直遙翻。見，賢遍翻。</span>冬，十月，竇憲遣班固、梁諷迎之。會南單于復上書求滅北庭，於是遣左谷蠡王師子等將左右部八千騎出雞鹿塞，<span class="jiazhu">谷，音鹿。蠡，盧奚翻。</span>中郎將耿譚遣從事將護之，<span class="jiazhu">耿譚爲使匈奴中郎將。將，領也；護，監也。</span>襲擊北單于。夜至，圍之，北單于被創，<span class="jiazhu">被，皮義翻。創，初良翻。</span>僅而得免，獲閼氏及男女五人，<span class="jiazhu">氏，音支；下同。</span>斬首八千級，生虜數千口。班固至私渠海而還。是時，南部黨衆益盛，領戶三萬四千，勝兵五萬。<span class="jiazhu">勝，音升。</span></p>
<div class="yt" id="y91"><p class="strong" id="p81"><a class="gg-link" href="#p81" onclick="return changeColor(this);"></a><span class="section" id="title-10"><span data-head-description="孝和皇帝上" data-head-level="h4" data-head-title="永元三年">三年</span></span><span class="biaozhusup" data-rel="">（辛卯、九一年）</span></p></div>
<p class="em2 strong" id="p82"><a class="gg-link" href="#p82" onclick="return changeColor(this);"></a><span class="yinwen">1</span>春，正月，甲子，帝用曹褒新禮，加元服；<span class="jiazhu"><span class="shu-ming">禮儀志</span>：正月甲子若丙子爲吉日，可加元服，儀從冠禮，乘輿初緇布進賢，次爵弁，次武弁，次通天，以據，皆於高祖廟如禮謁。賢曰：元，首也；謂加冠於首。</span>擢褒監羽林左騎。<span class="jiazhu"><span class="shu-ming">百官志</span>：羽林左監，秩六百石，主羽林左騎，屬光祿勳。褒監，古銜翻。</span></p>
<p class="em2 strong" id="p83"><a class="gg-link" href="#p83" onclick="return changeColor(this);"></a><span class="yinwen">2</span>竇憲以北匈奴微弱，欲遂滅之，二月，遣左校尉耿夔、司馬任尙出居延塞，圍北單于於金微山，<span class="jiazhu">賢曰：居延縣，屬張掖郡；居延澤在東北。武帝使路博德築遮虜障於居延北。余按唐太宗以僕固部置金微都督府。</span>大破之，獲其母閼氏，<span class="jiaozhusup">【張：「氏」下脫「斬」字。】</span>名王已下五千餘級，北單于逃走，不知所在。出塞五千餘里而還，自漢出師所未嘗至也。封夔爲粟邑侯。<span class="jiazhu">賢曰：粟邑，縣名，屬左馮翊，故城在今同州白水縣西北。</span></p>
<p class="em2 strong" id="p84"><a class="gg-link" href="#p84" onclick="return changeColor(this);"></a><span class="yinwen">3</span>竇憲旣立大功，威名益盛，以耿夔、任尙等爲爪牙，鄧疊、郭璜爲心腹，班固、傅毅之徒典文章，刺史、守、令，多出其門，賦<span class="jiaozhusup">【章：甲十六行本「賦」上有「競」字；乙十一行本同；孔本同；張校同。】</span>斂吏民，共爲賂遺。<span class="jiazhu">斂，力贍翻。遺，于季翻。</span>司徒袁安、司空任隗舉奏諸二千石幷所連及，貶秩免官<span class="jiaozhusup">【章：甲十六行本「官」下有「者」字；乙十一行本同；孔本同。】</span>四十餘人，竇氏大恨；但安、隗素行高，亦未有以害之。<span class="jiazhu">行，下孟翻。</span>尙書僕射樂恢，刺舉無所回避，憲等疾之。恢上書曰：<span class="yinhao">「陛下富於春秋，<span class="jiazhu">賢曰：春秋，謂年也；言年少，春秋尙多，故稱富。</span>纂承大業，諸舅不宜幹正王室，以示天下之私。方今之宜，上以義自割，下以謙自引，四舅可長保爵土之榮，<span class="jiazhu">四舅，謂憲、篤、景、瓌。</span>皇太后永無慙負宗廟之憂，誠策之上者也。」</span>書奏，不省。<span class="jiazhu">省，悉景翻。</span>恢稱疾乞骸骨，歸長陵；<span class="jiazhu">恢，京兆長陵人。</span>憲風厲州郡，迫脅恢飲藥死。於是朝臣震慴，<span class="jiazhu">慴，之徙翻。</span>望風承旨，無敢違者。袁安以天子幼弱，外戚擅權，每朝會進見<span class="jiazhu">見，賢遍翻。</span>及與公卿言國家事，未嘗不喑嗚流涕；<span class="jiazhu">范<span class="shu-ming">書</span>作<span class="yinhao">「噫嗚」</span>。賢曰：噫，音醫，又一戒翻；嗚，一故翻；歎傷之貌也。</span>自天子及大臣，皆恃賴之。</p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">4</span>冬，十月，癸未，上行幸長安，詔求蕭、曹近親宜爲嗣者，紹其封邑。</p>
<p class="em2 strong" id="p86"><a class="gg-link" href="#p86" onclick="return changeColor(this);"></a><span class="yinwen">5</span>詔竇憲與車駕會長安。憲至，尙書以下議欲拜之，伏稱萬歲，尙書韓稜正色曰：<span class="yinhao">「夫上交不諂，下交不瀆；<span class="jiazhu"><span class="shu-ming">易·下繫</span>之辭。</span>禮無人臣稱萬歲之制！」</span>議者皆慙而止。尙書左丞王龍私奏記、上牛酒於憲，<span class="jiazhu"><span class="shu-ming">百官志</span>：尙書左丞、右丞各一人，掌錄文書期會，左丞主吏民章報及騶伯史，右丞假署印綬及紙筆墨諸財用庫藏，秩皆四百石。蔡質<span class="shu-ming">漢儀</span>曰：總典臺中綱紀，無所不統。上，時掌翻。</span>稜舉奏龍，論爲城旦。</p>
<p class="em2 strong" id="p87"><a class="gg-link" href="#p87" onclick="return changeColor(this);"></a><span class="yinwen">6</span>龜茲、姑墨、溫宿諸國皆降。<span class="jiazhu">降，戶江翻。</span>十二月，復置西域都護、騎都尉、戊己校尉官。<span class="jiazhu">章帝建初元年，罷西域都護及戊己校尉官，今復置。復，扶又翻。</span>以班超爲都護，徐幹爲長史。拜龜茲侍子白霸爲龜茲王，遣司馬姚光送之。超與光共脅龜茲，廢其王尤利多而立白霸，使光將尤利多還詣京師。<span class="jiazhu">將，如字。</span>超居龜茲它乾城，徐幹屯疏勒，惟焉耆、危須、尉犂以前沒都護，<span class="jiazhu">事見四十五卷明帝永平十八年。</span>猶懷二心，<span class="jiazhu">爲班超誅焉耆、尉犂王張本。</span>其餘悉定。<span class="jiazhu">言其餘諸國皆臣服於漢也。</span></p>
<p class="em2 strong" id="p88"><a class="gg-link" href="#p88" onclick="return changeColor(this);"></a><span class="yinwen">7</span>初，<span class="jiaozhusup">【章：甲十六行本「初」上有「庚辰，上至自長安」七字；乙十一行本同；孔本同；張校同；退齋校同。】</span>北單于旣亡，其弟右谷蠡王於除鞬自立爲單于，<span class="jiazhu">鞬，九言翻。</span>將衆數千人止蒲類海，遣使款塞。竇憲請遣使立於除鞬爲單于，置中郎將領護，如南單于故事。事下公卿議，<span class="jiazhu">下，遐稼翻；下同。</span>宋由等以爲可許；袁安、任隗奏以爲：<span class="yinhao">「光武招懷南虜，非謂可永安內地，正以權時之算，可得扞禦北狄故也。今朔漠已定，宜令南單于反其北庭，幷領降衆，<span class="jiazhu">降，戶江翻；下同。</span>無緣更立於除鞬以增國費。」</span>事奏，未以時定。<span class="jiazhu">言其議雖已奏上，而上意從否未定也。</span>安懼憲計遂行，乃獨上封事曰：<span class="yinhao">「南單于屯先父舉衆歸德，<span class="jiazhu">屯，卽屯屠何。</span>自蒙恩以來四十餘年，三帝積累以遺陛下，<span class="jiazhu">遺，于季翻。</span>陛下深宜追述先志，成就其業。況屯首創大謀，空盡北虜，輟而弗圖，而立新降；以一朝之計，違三世之規，失信於所養，建立於無功。<span class="jiazhu">所養，謂南單于；無功，謂於除鞬。</span><span class="shu-ming">論語</span>曰：『言忠信，行篤敬，雖蠻貊行焉。』<span class="jiazhu">孔子答子張之言。行，下孟翻。貊，莫北翻。</span>今若失信於一屯，則百蠻不敢復保誓矣。<span class="jiazhu">誓，謂漢與夷人信誓之言。復，扶又翻。</span>又，烏桓、鮮卑新殺北單于，<span class="jiazhu">謂章和元年，斬優留單于。</span>凡人之情，咸畏仇讎，今立其弟，則二虜懷怨。且漢故事，供給南單于，費直歲一億九十餘萬，西域歲七千四百八十萬；今北庭彌遠，其費過倍，是乃空盡天下而非建策之要也。」</span>詔下其議，安又與憲更相難折。<span class="jiazhu">難，乃旦翻。折，之舌翻。</span>憲險急負勢，言辭驕訐，<span class="jiazhu">賢曰：訐，謂發人之惡，音居謁翻。</span>至詆毀安，稱光武誅韓歆、戴涉故事，<span class="jiazhu">韓歆死見四十三卷建武十五年。戴涉死見同卷二十年。</span>安終不移，然上竟從憲策。<span class="jiazhu"><span class="shu-ming">考異</span>曰：<span class="shu-ming">袁安傳</span>云：<span class="yinhao">「憲請立左鹿蠡王阿佟爲北單于，安以爲不可，憲竟立右鹿蠡王於除鞬。」</span>據此，則阿佟與於除鞬是二人。袁<span class="shu-ming">紀</span>作<span class="yinhao">「阿脩」</span>，<span class="shu-ming">南匈奴傳</span>止有右谷蠡王於除鞬，無阿佟名。今從之。袁<span class="shu-ming">紀</span>又云：<span class="yinhao">「宋由、丁鴻、尹睦以爲阿脩誅君之子，又與烏丸、鮮卑爲父兄之讎，不可立。南單于先帝所置，今首破北虜，新建大功，宜令幷領降衆。」</span>與范<span class="shu-ming">書</span>不同。又云<span class="yinhao">「卒從安議」</span>，蓋誤。今從<span class="shu-ming">袁安傳</span>。</span></p>
</div></body></html>