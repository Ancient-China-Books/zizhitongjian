<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百六十五·唐紀八十一·昭宗聖穆景文孝皇帝下之下·昭宣光烈孝皇帝</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀八十一">唐紀八十一</span></span></h1>
<p><span class="jiazhu">起閼逄困敦<span class="biaozhusup" data-rel="（甲子）"></span>五月，盡柔兆攝提格<span class="biaozhusup" data-rel="（丙寅）"></span>，凡二年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="昭宗聖穆景文孝皇帝下之下">昭宗聖穆景文孝皇帝下之下</span></span></h5>
<p class="strong"><span class="section" id="title-3"><span data-head-description="昭宗聖穆景文孝皇帝下之下" data-head-level="h4" data-head-title="天祐元年">天祐元年</span></span><span class="biaozhusup" data-rel="（甲子、九〇四年）"></span></p>
<p class="em2 strong"><span class="yinwen">1</span>五月，丙寅，加河陽節度使張漢瑜同平章事。</p>
<p class="em2 strong"><span class="yinwen">2</span>帝宴朱全忠及百官於崇勳殿，<span class="jiazhu">時以洛陽宮前殿爲貞觀殿，內朝爲崇勳殿。</span>旣罷，復召全忠宴於內殿；<span class="jiazhu">復，扶又翻。</span>全忠疑，不入。帝曰：<span class="yinhao">「全忠不欲來，可令敬翔來。」</span>全忠擿翔使去，曰：<span class="yinhao">「翔亦醉矣。」</span><span class="jiazhu">全忠疑帝欲圖己，敬翔其腹心也，故亦不使之。擿，他狄翻。</span>辛未，全忠東還；<span class="jiazhu">還，從宣翻，又如字。</span>乙亥，至大梁。</p>
<p class="em2 strong"><span class="yinwen">3</span>忠義節度使趙匡凝遣水軍上峽攻王建夔州，<span class="jiazhu">趙匡凝以襄陽之甲窺夔門。夔在三峽上游，泝流攻之，故曰上峽。上，時掌翻。</span>知渝州王宗阮等擊敗之。萬州刺史張武作鐵絚絕江中流，立栅於兩端，謂之<span class="yinhao">「鏁峽」</span>。<span class="jiazhu">敗，補邁翻。絚，古恆翻。鏁，卽鎖字。</span></p>
<p class="em2 strong"><span class="yinwen">4</span>六月，李茂貞、王建、李繼徽傳檄合兵以討朱全忠；全忠以鎭國節度使朱友裕爲行營都統，將步騎擊<span class="jiaozhusup">【章：十二行本「擊」上有「數萬」二字；乙十一行本同；孔本同。】</span>之；<span class="jiazhu">當是時，蜀兵不出，朱全忠之兵力不能及也，令朱友裕擊岐、邠耳。</span>命保大節度使劉鄩棄鄜州，引兵屯同州。<span class="jiazhu">劉鄩在鄜州，逼近李茂貞、繼徽，聲援不接，故使棄鄜還屯同州，與朱友裕合勢。鄜，音夫。</span>癸丑，全忠引兵自大梁西討茂貞等；秋，七月，甲子，過東都入見；<span class="jiazhu">見，賢遍翻。</span>壬申，至河中。</p>
<p class="em2 strong"><span class="yinwen">5</span>西川諸將勸王建乘李茂貞之衰，攻取鳳翔。建以問節度判官馮涓，<span class="jiazhu">涓，圭淵翻。</span>涓曰：<span class="yinhao">「兵者凶器，殘民耗財，不可窮也。<span class="jiazhu">言不可窮兵。極其兵力，好戰不休，是窮兵也。</span>今梁、晉虎爭，勢不兩立，<span class="jiazhu">梁，朱全忠。晉，李克用。</span>若倂而爲一，舉兵向蜀，雖諸葛亮復生，不能敵矣。<span class="jiazhu">復，扶又翻。</span>鳳翔，蜀之藩蔽，不若與之和親，結爲婚姻，無事則務農訓兵，保固疆埸，<span class="jiazhu">埸，音亦。</span>有事則覘其機事，觀釁而動，可以萬全。」</span><span class="jiazhu">覘，丑廉翻，又丑豔翻。釁，許覲翻。</span>建曰：<span class="yinhao">「善！茂貞雖庸才，然有強悍之名，<span class="jiazhu">悍，下罕翻，又侯旰翻。</span>遠近畏之，與全忠力爭則不足，自守則有餘，使爲吾藩蔽，所利多矣。」</span>乃與茂貞脩好。<span class="jiazhu">王建旣併山南諸州，阻關而守，關外倚李茂貞爲藩蔽，故與之脩好。好，呼到翻。</span>丙子，茂貞遣判官趙鍠如西川，爲其姪天雄節度使繼勳求婚；<span class="jiazhu">鍠，戶盲翻。爲，于僞翻。此天雄軍治秦州，屬李茂貞。</span>建以女妻之。<span class="jiazhu">妻，七細翻。</span>茂貞數求貨及甲兵於建，建皆與之。<span class="jiazhu">墮軍實以厚寇讎，豈王建之本心哉！倚以自蔽，不厭其數也。數，所角翻。</span></p>
<p class="em2 strong">王建賦斂重，人莫敢言。馮涓因建生日獻頌，先美功德，後言生民之苦。建愧謝曰：<span class="yinhao">「如君忠諫，功業何憂！」</span>賜之金帛。自是賦斂稍損。<span class="jiazhu">史言馮涓因獻頌而進規，故其諫易入。斂，力贍翻。</span></p>
<p class="em2 strong"><span class="yinwen">6</span>初，朱全忠自鳳翔迎車駕還，<span class="jiazhu">見二百六十三卷天復三年。還，從宣翻，又如字。</span>見德王裕眉目疏秀，且年齒已壯，惡之，<span class="jiazhu">惡，烏路翻。全忠欲篡，利立庸幼；德王裕貌秀而齒長，立之非己之利也，故惡之。</span>私謂崔胤曰：<span class="yinhao">「德王嘗奸帝位，<span class="jiazhu">謂爲劉季述所立也。事見二百六十二卷光化三年、天復元年。</span>豈可復留！<span class="jiazhu">奸，音干。復，扶又翻。</span>公何不言之！」</span>胤言於帝。帝問全忠，全忠曰：<span class="yinhao">「陛下父子之間，臣安敢竊議，此崔胤賣臣耳。」</span><span class="jiazhu">史言朱全忠之狡猾。</span>帝自離長安，日憂不測，與皇后終日沈飲，或相對涕泣。<span class="jiazhu">離，力智翻。是年正月壬戌，帝離長安而東。沈，持林翻。</span>全忠使樞密使蔣玄暉伺察帝，動靜皆知之。<span class="jiazhu">伺，相吏翻。</span>帝從容謂玄暉曰：<span class="yinhao">「德王朕之愛子，全忠何故堅欲殺之？」</span>因泣下，齧中指血流。玄暉具以語全忠，<span class="jiazhu">史言昭宗之輕脫以速禍。從，千容翻。齧，五結翻。語，牛倨翻。</span>全忠愈不自安。</p>
<p class="em2 strong">時李茂貞、楊崇本、李克用、劉仁恭、王建、楊行密、趙匡凝移檄往來，皆以興復爲辭。全忠方引兵西討，<span class="jiazhu">西討岐、邠。</span>以帝有英氣，恐變生於中，欲立幼君，易謀禪代。<span class="jiazhu">易，以豉翻。</span>乃遣判官李振至洛陽，與玄暉及左龍武統軍朱友恭、右龍武統軍氏叔琮等圖之。</p>
<p class="em2 strong">八月，壬寅，帝在椒殿，<span class="jiazhu">椒殿，皇后殿也。史炤曰：椒殿亦猶椒房之稱。</span>玄暉選龍武牙官史太等百人夜叩宮門，言軍前有急奏，<span class="jiazhu">軍前，謂西討行營軍前也。</span>欲面見帝。夫人裴貞一開門見兵，曰：<span class="yinhao">「急奏何以兵爲？」</span>史太殺之。玄暉問：<span class="yinhao">「至尊安在？」</span>昭儀李漸榮臨軒呼曰：<span class="jiazhu">呼，火故翻。</span><span class="yinhao">「寧殺我曹，勿傷大家！」</span>帝方醉，遽起，單衣繞柱走，史太追而弒之。<span class="jiazhu">年三十八。</span>漸榮以身蔽帝，太亦殺之。又欲殺何后，后求哀於玄暉，乃釋之。<span class="jiazhu">何后祈生於蔣玄暉而卒以玄暉死，屈節以苟歲月之生，豈若以身殉昭宗之不失節也！</span></p>
<p class="em2 strong">癸卯，蔣玄暉矯詔稱李漸榮、裴貞一弒逆，宜立輝王祚爲皇太子，更名柷，<span class="jiazhu">更，工衡翻。柷，昌六翻。</span>監軍國事。<span class="jiazhu">監，古銜翻。</span>又矯皇后令，太子於柩前卽位。宮中恐懼，不敢出聲哭。丙午，昭宣帝卽位，時年十三。</p>
<p class="em2 strong"><span class="yinwen">7</span>李克用復以張承業爲監軍。<span class="jiazhu">李克用匿張承業見上卷天復三年。監，古銜翻。</span></p>
<p class="em2 strong"><span class="yinwen">8</span>淮南將李神福攻鄂州未下，<span class="jiazhu">天復三年，李神福始攻鄂州，天祐元年又攻鄂州，事並見上卷。</span>會疾病，還廣陵，楊行密以舒州團練使泌陽劉存代爲招討使；<span class="jiazhu">泌陽，漢湖陽縣地，後魏置石馬縣，後訛爲上馬，貞觀元年廢，開元十六年復割湖陽置上馬縣，天寶元年改曰泌陽，屬唐州。宋白曰：泌陽縣本漢舞陰縣地云云，同上。唐改泌陽，以地在泌水之陽也，唐州治焉。泌，兵媚翻。</span>神福尋卒。宣州觀察使臺濛卒，<span class="jiazhu">卒，子恤翻。</span>楊行密以其子牙內諸軍使渥爲宣州觀察使，右牙都指揮使徐溫謂渥曰：<span class="yinhao">「王寢疾而嫡嗣出藩，此必姦臣之謀。他日相召，非溫使者及王令書，愼無亟來！」</span><span class="jiazhu">諸侯下令於境內，謂之令書，以異於天子所下制、詔、敕之書也。亟，紀力翻。爲徐溫召渥張本。</span>渥泣謝而行。</p>
<p class="em2 strong"><span class="yinwen">9</span>九月，己巳，尊皇后爲皇太后。</p>
<p class="em2 strong"><span class="yinwen">10</span>朱全忠引兵北屯永壽，南至駱谷，<span class="jiazhu">軍永壽，所以致邠兵；自此而南至駱谷，所以致岐兵。</span>鳳翔、邠寧兵竟不出。辛未，東還。</p>
<p class="em2 strong"><span class="yinwen">11</span>冬，十月，辛卯朔，日有食之。</p>
<p class="em2 strong"><span class="yinwen">12</span>朱全忠聞朱友恭等弒昭宗，陽驚，號哭<span class="jiazhu">號，戶刀翻。</span>自投於地，曰：<span class="yinhao">「奴輩負我，令我受惡名於萬代！」</span>癸巳，至東都，<span class="jiazhu">自軍前東還至東都。</span>伏梓宮慟哭流涕，又見帝自陳非己志，請討賊。<span class="jiazhu">帝，昭宣帝也。賊，弒君之賊。</span>先是，護駕軍士有掠米於市者，<span class="jiazhu">先，悉薦翻。</span>甲午，全忠奏朱友恭、氏叔琮不戢士卒，侵擾市肆，<span class="jiazhu">以此爲二人罪，猶不敢昌然以弒逆之罪罪之。</span>友恭貶崖州司戶，復姓名李彥威，<span class="jiazhu">李彥威，壽州人，客汴州，殖財任俠，朱全忠愛而子之。《考異》見二百五十九卷景福二年。</span>叔琮貶白州司戶，尋皆賜自盡。彥威臨刑大呼曰：<span class="yinhao">「賣我以塞天下之謗，<span class="jiazhu">呼，火故翻。塞，悉則翻。</span>如鬼神何！行事如此，望有後乎！」</span></p>
<p class="em2 strong">丙申，天平節度使張全義來朝。丁酉，復以全忠爲宣武、護國、宣義、天平節度使；以全義爲河南尹兼忠武節度使、判六軍諸衞事。<span class="jiazhu">朱兵忠兼忠武，張全義帥天平，見上卷上年。朱友恭、氏叔琮旣誅，以全義領宿衞。</span>乙巳，全忠辭赴鎭，庚戌，至大梁。</p>
<p class="em2 strong"><span class="yinwen">13</span>鎭國節度使朱友裕薨於棃園。<span class="jiazhu">死於棃園行營。</span></p>
<p class="em2 strong"><span class="yinwen">14</span>光州叛楊行密，降朱全忠，<span class="jiazhu">降，戶江翻。</span>行密遣兵圍之，與鄂州皆告急於全忠。<span class="jiazhu">楊行密使其將劉存攻杜洪於鄂州。</span>十一月，戊辰，全忠自將兵五萬自潁州濟淮，<span class="jiazhu">自潁州潁上縣取正陽濟淮。</span>軍于霍丘，<span class="jiazhu">《九域志》：霍丘縣在壽州東一百二十七里。按元豐之壽州治下蔡。</span>分兵救鄂州。淮南兵釋光州之圍還廣陵，按兵不出戰，全忠分命諸將大掠淮南以困之。</p>
<p class="em2 strong"><span class="yinwen">15</span>錢鏐潛遣衢州羅城使葉讓殺刺史陳璋，事泄；<span class="jiazhu">錢鏐恨陳璋見二百六十二卷天復二年。</span>十二月，璋斬讓而叛，降于楊行密。<span class="jiazhu">降，戶江翻。</span></p>
<p class="em2 strong"><span class="yinwen">16</span>初，馬殷弟賨，性沈勇，<span class="jiazhu">賨，徂宗翻。沈，持林翻。</span>事孫儒，爲百勝指揮使；<span class="jiazhu">以百戰百勝名軍。</span>儒死，事楊行密，屢有功，遷黑雲指揮使。行密嘗從容問其兄弟，<span class="jiazhu">從，千容翻。</span>乃知爲殷之弟，大驚曰：<span class="yinhao">「吾常怪汝器度瓌偉，<span class="jiazhu">瓌，古回翻。</span>果非常人。當遣汝歸。」</span>賨泣辭曰：<span class="yinhao">「賨淮西殘兵，<span class="jiazhu">馬賨從秦宗權、孫儒起於淮西，故云然。</span>大王不殺而寵任之；湖南地近，嘗得兄聲問，賨事大王久，不願歸也。」</span>行密固遣之。是歲，賨歸長沙，行密親餞之郊。</p>
<p class="em2 strong">賨至長沙，殷表賨爲節度副使。他日，殷議入貢天子，賨曰：<span class="yinhao">「楊王地廣兵強，<span class="jiazhu">楊行密封吳王，故稱之。</span>與吾鄰接，不若與之結好，<span class="jiazhu">好，呼到翻。</span>大可以爲緩急之援，小可通商旅之利。」</span>殷作色曰：<span class="yinhao">「楊王不事天子，一旦朝廷致討，罪將及吾。汝置此論，勿爲吾禍！」</span><span class="jiazhu">史言馬殷畏朱全忠。</span></p>
<p class="em2 strong"><span class="yinwen">17</span>初，清海節度使徐彥若遺表薦副使劉隱權留後，<span class="jiazhu">事見二百六十二卷天復元年。</span>朝廷以兵部尙書崔遠爲清海節度使。遠至江陵，聞嶺南多盜，且畏隱不受代，不敢前，朝廷召遠還。隱遣使以重賂結朱全忠，乃奏以隱爲清海節度使。<span class="jiazhu">史言劉隱自託於朱全忠。</span></p>
<h5><span class="section" id="title-4"><span data-head-description="" data-head-level="h3" data-head-title="昭宣光烈孝皇帝">昭宣光烈孝皇帝</span></span></h5>
<p class=""><span class="jiazhu">諱祚，卽位更名柷，昭宗第九子。後唐明宗天成三年立廟于曹州，四年乃追崇諡號。</span></p>
<p class="strong"><span class="section" id="title-5"><span data-head-description="昭宣光烈孝皇帝" data-head-level="h4" data-head-title="天祐二年">天祐二年</span></span><span class="biaozhusup" data-rel="（乙丑、九〇五年）"></span></p>
<p class="em2 strong"><span class="yinwen">1</span>春，正月，朱全忠遣諸將進兵逼壽州。<span class="jiazhu">是時壽州治壽春，朱全忠自霍丘遣諸將進逼之。</span></p>
<p class="em2 strong"><span class="yinwen">2</span>潤州團練使安仁義勇決得士心，故淮南將王茂章攻之，踰年不克。<span class="jiazhu">王茂章攻潤州事，始上卷天復三年八月。</span>楊行密使謂之曰：<span class="yinhao">「汝之功吾不忘也，<span class="jiazhu">安仁義歸楊行密，破趙鍠、孫儒，平宣、潤，皆有功。</span>能束身自歸，當以汝爲行軍副使，但不掌兵耳。」</span>仁義不從。茂章爲地道入城，遂克之。仁義舉族登樓，衆不敢逼。<span class="jiazhu">安仁義在淮南軍中號最善射，衆憚之，故不敢逼。</span>先是攻城諸將見仁義輒罵之，<span class="jiazhu">先，悉薦翻。</span>惟李德誠不然，至是仁義召德誠登樓，謂曰：<span class="yinhao">「汝有禮，吾今以爲汝功。」</span>且以愛妾贈之。<span class="jiaozhusup">【章：十二行本「之」下有「乃擲弓於地」五字；乙十一行本同；孔本同；張校同；退齋校同。】</span>德誠掖之而下，幷其子斬於廣陵市。<span class="jiazhu">田頵、朱延壽、安仁義，淮南諸將中之鎗鎗者也。三叛連衡，不足以病楊行密。期年之餘，相次禽殄，行密未易才也。</span></p>
<p class="em2 strong"><span class="yinwen">3</span>兩浙兵圍陳詢于睦州，<span class="jiazhu">陳詢叛錢鏐事始上卷天復三年。</span>楊行密遣西南招討使陶雅將兵救之；軍中夜驚，士卒多踰壘亡去，左右及裨將韓球奔告之，雅安臥不應，須臾自定，亡者皆還。<span class="jiazhu">史言御衆之術，惟靜足以制動。</span>錢鏐遣其從弟鎰及指揮使顧全武、王球禦之，爲雅所敗，<span class="jiazhu">從，才用翻。鎰，九質翻。敗，補邁翻。</span>虜鎰及球以歸。</p>
<p class="em2 strong"><span class="yinwen">4</span>庚午，朱全忠命李振知青州事，代王師範。<span class="jiazhu">朱全忠寬西顧之虞，然後命李振代王師範。</span></p>
<p class="em2 strong"><span class="yinwen">5</span>全忠圍壽州，州人閉壁不出。全忠乃自霍丘引歸，<span class="jiazhu">朱全忠遣諸將逼壽州城下，而留屯霍丘爲後勢。</span>二月，辛卯，至大梁。<span class="jiazhu">霍丘至大梁九百餘里。</span></p>
<p class="em2 strong"><span class="yinwen">6</span>李振至青州，王師範舉族西遷，至濮陽，素服乘驢而進；<span class="jiazhu">至濮陽已入朱全忠巡屬，故囚服乘驢以請罪。濮，博木翻。</span>至大梁，全忠客之。表李振爲青州留後。</p>
<p class="em2 strong"><span class="yinwen">7</span>戊戌，以安南節度使、同平章事朱全昱爲太師，致仕。全昱，全忠之兄也，戇樸無能，<span class="jiazhu">戇，竹巷翻。</span>先領安南，全忠自請罷之。</p>
<p class="em2 strong"><span class="yinwen">8</span>是日社，<span class="jiazhu">自古以來，以戊日社。戊，土也。立春以後歷五戊則社日。</span>全忠使蔣玄暉邀昭宗諸子德王裕、棣王祤、虔王禊、沂王禋、遂王禕、景王祕、祁王琪、<span class="jiaozhusup">【章：十二行本「琪」作「祺」；乙十一行本同；孔本同。】</span>雅王禛、<span class="jiazhu">禛，之人翻。</span>瓊王祥，置酒九曲池，<span class="jiazhu">九曲池在洛苑中。</span>酒酣，悉縊殺之，投尸池中。</p>
<p class="em2 strong"><span class="yinwen">9</span>朱全忠遣其將曹延祚將兵與杜洪共守鄂州，庚子，淮南將劉存攻拔之，<span class="jiazhu">天復二年正月，淮南兵攻鄂州，踰兩期而後克。</span>執洪、祚及汴兵千餘人送廣陵，悉誅之。<span class="jiazhu">僖宗光啓二年，杜洪據鄂州，至是而亡。</span>行密以存爲鄂岳觀察使。</p>
<p class="em2 strong"><span class="yinwen">10</span>己酉，葬聖穆景文孝皇帝於和陵，<span class="jiazhu">和陵在河南緱氏縣懊來山，是年更名太平山。</span>廟號昭宗。</p>
<p class="em2 strong"><span class="yinwen">11</span>三月，庚午，以王師範爲河陽節度使。</p>
<p class="em2 strong"><span class="yinwen">12</span>戊寅，以門下侍郎、同平章事獨孤損同平章事，充靜海節度使；<span class="jiazhu">罷獨孤損政事耳。靜海軍治交州，在嶺海之外，損安得至邪！</span>以禮部侍郎河間張文蔚同平章事。<span class="jiazhu">蔚，紆勿翻。</span>甲申，以門下侍郎、同平章事裴樞爲左僕射，崔遠爲右僕射，並罷政事。</p>
<p class="em2 strong">初，柳璨及第，不四年爲宰相，性傾巧輕佻。<span class="jiazhu">佻，他彫翻。</span>時天子左右皆朱全忠腹心，璨曲意事之。同列裴樞、崔遠、獨孤損皆朝廷宿望，意輕之，璨以爲憾。和王傅張廷範，<span class="jiazhu">和王福亦昭宗之子。</span>本優人，有寵於全忠，奏以爲太常卿。樞曰：<span class="yinhao">「廷範勳臣，幸有方鎭，<span class="jiazhu">言幸有方鎭可以處之。</span>何藉樂卿！<span class="jiazhu">太常卿掌禮樂，故曰樂卿。言勳人處之之職當各當其分，不藉樂卿以榮。</span>恐非元帥之旨。」</span><span class="jiazhu">朱全忠時爲諸道元帥，故稱之。</span>持之不下。<span class="jiazhu">下，戶嫁翻。</span>全忠聞之，謂賓佐曰：<span class="yinhao">「吾常以裴十四器識眞純，不入浮薄之黨；<span class="jiazhu">裴樞，第十四。</span>觀此議論，本態露矣。」</span><span class="jiazhu">言其猶持清議也。</span>璨因此幷遠、損譖於全忠，故三人皆罷。</p>
<p class="em2 strong">以吏部侍郎楊涉同平章事。涉，收之孫也。<span class="jiazhu">楊收見《懿宗紀》，爲相，以罪貶死。</span>爲人和厚恭謹，聞當爲相，與家人相泣，謂其子凝式曰：<span class="yinhao">「此吾家之不幸也，必爲汝累。」</span><span class="jiazhu">累，良瑞翻。</span></p>
<p class="em2 strong"><span class="yinwen">13</span>加清海節度使劉隱同平意事。</p>
<p class="em2 strong"><span class="yinwen">14</span>壬辰，河東都押牙蓋寓卒，遺書勸李克用省營繕，薄賦斂，求賢俊。<span class="jiazhu">史言蓋寓垂歿不忘效忠於李克用。蓋，古盍翻，姓也。省，所景翻。</span></p>
<p class="em2 strong"><span class="yinwen">15</span>夏，四月，庚子，有彗星出西北。<span class="jiazhu">彗，祥歲翻，又徐醉翻，又音歲。</span></p>
<p class="em2 strong"><span class="yinwen">16</span>淮南將陶雅會衢、睦兵攻婺州，<span class="jiazhu">光化三年，田頵爲楊行密所攻，錢鏐取婺州，使沈夏守之。</span>錢鏐使其弟鏢將兵救之。<span class="jiazhu">鏢，匹燒翻。</span></p>
<p class="em2 strong"><span class="yinwen">17</span>五月，禮院奏，皇帝登位應祀南郊；敕用十月甲午行之。<span class="jiazhu">爲朱全忠殺柳璨、蔣玄暉張本。</span></p>
<p class="em2 strong"><span class="yinwen">18</span>乙丑，彗星長意天。<span class="jiazhu">彗所以除舊布新，易姓之徵也。薛居正《五代史》曰：是年正月甲辰，有彗出于北河，貫文昌，其長三丈餘。五月乙丑，復出軒轅、大角，及于天市垣，光耀嚴猛。</span></p>
<p class="em2 strong">柳璨恃朱全忠之勢，恣爲威福。會有星變，占者曰：<span class="yinhao">「君臣俱災，宜誅殺以應之。」</span>璨因疏其素所不快者於全忠曰：<span class="yinhao">「此曹皆聚徒橫議，怨望腹非，<span class="jiazhu">橫，戶孟翻。非，亦作誹。</span>宜以之塞災異。」</span><span class="jiazhu">塞，悉則翻。</span>李振亦言於朱全忠曰：<span class="yinhao">「朝廷所以不理，良由衣冠浮薄之徒紊亂綱紀；<span class="jiazhu">紊，音問。</span>且王欲圖大事，<span class="jiazhu">謂篡奪也。</span>此曹皆朝廷之難制者也，不若盡去之。」</span><span class="jiazhu">去，羌呂翻。</span>全忠以爲然。癸酉，貶獨孤損爲棣州刺史，裴樞爲登州刺史，崔遠爲萊州刺史。乙亥，貶吏部尙書陸扆爲濮州司戶，工部尙書王溥爲淄州司戶。庚辰，貶太子太保致仕趙崇爲曹州司戶，兵部侍節王贊爲濰州司戶。<span class="jiazhu">濰，音維。唐武德二年分青州北海縣置濰州，八年州廢，以北海還屬青州。此時蓋復置濰州也。</span>自餘或門胄高華，或科第自進，居三省臺閣，以名檢自處，<span class="jiazhu">處，昌呂翻。</span>聲迹稍著者，皆指爲浮薄，貶逐無虛日，搢紳爲之一空。<span class="jiazhu">爲，于僞翻。</span>辛巳，再貶裴樞爲瀧州司戶，<span class="jiazhu">劉昫曰：瀧州治瀧水縣，本漢端溪縣地。晉分端溪立龍鄕縣，隋改龍鄕爲平原縣，又改爲瀧水。唐平蕭銑，置瀧州。瀧，閭江翻。</span>獨孤損爲瓊州司戶，崔遠爲白州司戶。</p>
<p class="em2 strong"><span class="yinwen">19</span>甲申，忠義節度使趙匡凝遣使脩好於王建。<span class="jiazhu">趙匡凝東結淮南，西通巴蜀，欲交鄰以抗朱全忠也，適以動朱全忠之兵。好，呼到翻。</span></p>
<p class="em2 strong"><span class="yinwen">20</span>六月，戊子朔，敕裴樞、獨孤損、崔遠、陸扆、王溥、趙崇、王贊等並所在賜自盡。</p>
<p class="em2 strong">時全忠聚樞等及朝士貶官者三十餘人於白馬驛，<span class="jiazhu">白馬驛在滑州白馬縣。</span>一夕盡殺之，投尸于河。初，李振屢舉進士，竟不中第，<span class="jiazhu">中，竹仲翻。</span>故深疾搢紳之士，言於全忠曰：<span class="yinhao">「此輩常自謂清流，宜投之黃河，使爲濁流！」</span>全忠笑而從之。</p>
<p class="em2 strong">振每自汴至洛，朝廷必有竄逐者，時人謂之鴟梟。<span class="jiazhu">朝，直遙翻；下同。梟，堅堯翻。</span>見朝士皆頤指氣使，<span class="jiazhu">以頤指麾，以氣使令，言其怙朱全忠之勢而肆其驕豪也。</span>旁若無人。</p>
<p class="em2 strong">全忠嘗與僚佐及遊客坐於大柳之下，全忠獨言曰：<span class="yinhao">「此柳宜爲車轂。」</span><span class="jiazhu">轂，古鹿翻。</span>衆莫應。有遊客數人起應曰：<span class="yinhao">「宜爲車轂。」</span>全忠勃然厲聲曰：<span class="yinhao">「書生輩好順口玩人，皆此類也！<span class="jiazhu">好，呼到翻。言順口附和以玩狎人。</span>車轂須用夾榆，<span class="jiazhu">《說文》：榆，白枌。所謂夾榆，乃今之田榆也，生田塍間，其皮類槐，其肉理堅緻而赤，鋸以爲器，堅而耐久。車轂衆輻所湊，其木宜堅緻者。呂俛曰：櫅榆宜作車轂。《爾雅》云，白棗也。櫅，相稽翻。</span>柳木豈可爲之！」</span>顧左右曰：<span class="yinhao">「尙何待！」</span>左右數十人，捽言<span class="yinhao">「宜爲車轂」</span>者悉撲殺之。<span class="jiazhu">捽，昨沒翻。撲，弼角翻。</span></p>
<p class="em2 strong">乙丑，司空致仕裴贄貶青州司戶，尋賜死。</p>
<p class="em2 strong">柳璨餘怒所注，猶不啻十數，張文蔚力解之，乃止。</p>
<p class="em2 strong">時士大夫避亂，多不入朝，壬辰，敕所在州縣督遣，無得稽留。前司勳員外郎李延古，德裕之孫也，去官居平泉莊，<span class="jiazhu">李德裕有平泉莊，在河南府界。德裕《平泉記》曰：先公眺想，屬注伊川，吾於是有退居河洛之志。於龍門得喬處士故居，翦荊棘，驅狐狸而爲之。康騈曰：平泉莊去洛城三十里。</span>詔下未至，<span class="jiaozhusup">【章：十二行本「至」下有「戊申」二字；乙十一行本同；退齋校同。】</span>責授衞尉寺主簿。</p>
<p class="em2 strong">秋，七月，癸亥，太子賓客致仕柳遜貶曹州司馬。</p>
<p class="em2 strong"><span class="yinwen">21</span>庚午夜，天雄牙將李公佺與牙軍謀亂，羅紹威覺之；公佺焚府舍，剽掠，奔滄州。<span class="jiazhu">爲羅紹威誅牙將張本。佺，且緣翻。剽，匹妙翻。時劉守文據滄州。</span></p>
<p class="em2 strong"><span class="yinwen">22</span>八月，王建遣前山南西道節度使王宗賀等將兵擊昭信節使馮行襲於金州。<span class="jiazhu">馮行襲附朱全忠。</span></p>
<p class="em2 strong"><span class="yinwen">23</span>朱全忠以趙匡凝東與楊行密交通，西與王建結婚，乙未，遣武寧節度使楊師厚將兵擊之；己亥，全忠以大軍繼之。<span class="jiazhu">《考異》曰：《梁太祖實錄》、薛居正《五代史·梁紀》皆云：<span class="yinhao">「七月庚午，遣楊師厚帥前軍討趙凝於襄州，辛未，帝南征。」</span>《唐實錄》：<span class="yinhao">「七月，全忠奏匡凝擅通好西川、淮南，又遣弟專領荊南，請削奪官爵，已遣都將楊師厚討之。翌日，全忠自帥軍以進。」</span>《編遺錄》：<span class="yinhao">「八月壬辰，先抽武寧楊師厚，是日到，乃議伐襄州帥趙匡凝。乙未，大發車徒，委楊師厚總其軍政。己亥，上領親從步騎繼大軍之後，是夜宿尉氏。」</span>今從之。薛《史》：<span class="yinhao">「太祖將圖禪代，以匡凝兄弟並據藩鎭，乃遣使先諭旨焉。凝對使者流涕，答以『受國恩深，豈敢隨時妄有他志！』使者復命，太祖大怒。天祐二年秋七月，遣楊師厚帥師討之。辛未，全忠南征，表匡凝罪狀，請削官爵。」</span>按全忠劫遷昭宗於洛陽，匡凝與行密等移檄諸道共討之，全忠安肯以禪代問之！今不取。</span></p>
<p class="em2 strong"><span class="yinwen">24</span>處州刺史盧約使其弟佶攻陷溫州，<span class="jiazhu">佶，巨乙翻。《考異》曰：《新紀》：<span class="yinhao">「正月，約陷溫州。」</span>《十國紀年》在此月戊戌，今從之。</span>張惠奔福州。<span class="jiazhu">天復三年，張惠據溫州，至是而敗。王審知時據福州。自溫州南出平陽縣度海浦卽福州界。《九域志》，溫州東南至福州界三百二十里，自界首至福州五百二十里。</span></p>
<p class="em2 strong"><span class="yinwen">25</span>錢鏐遣方永珍救婺州。<span class="jiazhu">淮南兵自正月攻婺州。</span></p>
<p class="em2 strong"><span class="yinwen">26</span>初，禮部員外郎知制誥司空圖棄官居虞鄕王官谷，<span class="jiazhu">王官谷在虞鄕縣中條山。</span>昭宗屢徵之，不起。柳璨以詔書徵之，圖懼，詣洛陽入見，<span class="jiazhu">見，賢遍翻。</span>陽爲衰野，墜笏失儀。璨乃復下詔，略曰：<span class="yinhao">「旣養高以傲代，類移山以釣名。」</span>又曰：<span class="yinhao">「匪夷匪惠，難居公正之朝。<span class="jiazhu">復，扶又翻。柳璨言司空圖旣非伯夷之清，又非柳下惠之和。且朝政如彼，而自謂公正。《通鑑》直敍其辭而微惡自見。</span>可放還山。」</span>圖，臨淮人也。</p>
<p class="em2 strong"><span class="yinwen">27</span>楊師厚攻下唐、鄧、復、郢、隨、均、房七州，<span class="jiazhu">七州皆忠義軍巡屬。</span>朱全忠軍于漢北。九月，辛酉，命師厚作浮梁於陰谷口，<span class="jiazhu">襄州穀城縣有陰城鎭。按《舊史》，陰谷口在襄州西六十里。</span>癸亥，引兵渡漢。<span class="jiazhu">浮梁成而渡。</span>甲子，趙匡凝將兵二萬陳于漢濱，<span class="jiazhu">陳，讀曰陣。</span>師厚與戰，大破之，遂傅其城下。<span class="jiazhu">傅，讀如附。</span>是夕，匡凝焚府城，帥其族及麾下士沿漢奔廣陵。<span class="jiazhu">僖宗中和四年，趙德諲據襄州，傳子匡凝，至是而亡。楊行密時據廣陵，匡凝沿漢入江，順流東下而奔歸之。帥，讀曰率；下同。</span>乙丑，師厚入襄陽；丙寅，全忠繼至。</p>
<p class="em2 strong">匡凝至廣陵，楊行密戲之曰：<span class="yinhao">「君在鎭，歲以金輸全忠，今敗，乃歸我乎？」</span>匡凝曰：<span class="yinhao">「諸侯事天子，歲輸貢賦乃其職也，豈輸賊乎！<span class="jiazhu">輸，舂遇翻。</span>今日歸公，正以不從賊故耳。」</span>行密厚遇之。</p>
<p class="em2 strong"><span class="yinwen">28</span>丙寅，封皇弟禔爲潁王，<span class="jiazhu">禔，是支翻，又是兮翻。</span>祐爲蔡王。</p>
<p class="em2 strong"><span class="yinwen">29</span>丁卯，荊南節度使趙匡明帥衆二萬，棄城奔成都。<span class="jiazhu">天復三年，趙匡凝遣匡明據有荊南。匡凝旣敗，匡明亦走。</span>戊辰，朱全忠以楊師厚爲山南東道留後，引兵擊江陵；<span class="jiazhu">荊南軍府治江陵。</span>至樂鄕，<span class="jiazhu">《九域志》，江陵府長林縣有樂鄕鎭。</span>荊南牙將王建武遣使迎降。全忠以都將賀瓌爲荊南留後。<span class="jiazhu">降，戶江翻。瓌，古回翻。</span>全忠尋表師厚爲山南東道節度使。</p>
<p class="em2 strong"><span class="yinwen">30</span>王宗賀等攻馮行襲，所向皆捷。丙子，行襲棄金州，奔均州；其將全師朗以城降。<span class="jiazhu">禧宗大順二年，馮行襲取金州，至是而敗，行襲遂歸于朱全忠。《九域志》，金州東至均州七百里。《考異》曰：李昊《蜀書·高祖紀》作<span class="yinhao">「全行思」</span>，《後主紀》作<span class="yinhao">「全行宗」</span>，《林思諤》、《王宗播》、《王承規傳》作<span class="yinhao">「全行宗」</span>，《桑弘志傳》作<span class="yinhao">「全行朗」</span>。《新書·馮行襲傳》作<span class="yinhao">「金行金」</span>。蓋傳寫差誤，不可考正。按《後蜀後主實錄》云：金州招安指揮使全師郁，世居金州，疑是師朗昆弟族人也。今從《十國紀年》。</span>王建更師朗姓名曰王宗朗，<span class="jiazhu">更，工衡翻；下詔更同。</span>補金州觀察使，割渠、巴、開三州以隸之。<span class="jiazhu">宋白曰：渠州，春秋巴國。秦滅巴，置巴郡，漢爲宕渠縣地。蜀先主分巴郡置宕渠郡，梁大同三年於郡理置渠州。巴州亦漢宕渠地，後漢分宕渠北界置漢昌縣，今州理是也。後魏於漢昌縣理置大谷郡，又於郡北置巴州。開州，漢朐䏰縣地，後漢建安二年分朐䏰西北界置漢豐縣，後周置開江郡，隋改郡爲開州。</span></p>
<p class="em2 strong"><span class="yinwen">31</span>乙酉，詔更用十一月癸酉親郊。</p>
<p class="em2 strong"><span class="yinwen">32</span>淮南將陶雅、陳璋拔婺州，執刺史沈夏以歸。楊行密以雅爲江南都招討使，歙、婺、衢、睦觀察使；<span class="jiazhu">楊行密本用陶雅爲歙州。</span>以璋爲衢、婺副招討使。璋攻曁陽，<span class="jiazhu">此曁陽卽越州諸曁縣也，與婺州東陽縣接境。</span>兩浙將方習敗之。<span class="jiazhu">敗，補邁翻。</span>習進攻婺州。</p>
<p class="em2 strong"><span class="yinwen">33</span>濠州團練使劉金卒，楊行密以金子仁規知濠州。</p>
<p class="em2 strong"><span class="yinwen">34</span>楊行密長子宣州觀察使渥，<span class="jiazhu">長，知兩翻；下子長同。</span>素無令譽，<span class="jiazhu">令，善也。令，力正翻。</span>軍府輕之。行密寢疾，命節度判官周隱召渥。隱性惷直，<span class="jiazhu">惷，書容翻，愚也，又陟降翻。</span>對曰：<span class="yinhao">「宣州司徒輕易信讒，喜擊毬飲酒，<span class="jiazhu">楊渥時守宣州，蓋加官司徒。易，以豉翻。喜，許記翻。</span>非保家之主；餘子皆幼，未能駕馭諸將。廬州刺史劉威，從王起細微，必不負王，不若使之權領軍府，<span class="jiazhu">《考異》曰：按徐溫謂隱爲奸人。隱若欲爲亂，當密召劉威，豈肯對其父斥渥短，請以軍府授威！隱乃戇直之人耳。</span>俟諸子長以授之。」</span><span class="jiazhu">長，知兩翻。</span>行密不應。左右牙指揮使徐溫、張顥言於行密曰：<span class="yinhao">「王平生出萬死，冒矢石，爲子孫立基業，<span class="jiazhu">爲，于僞翻。</span>安可使他人有之！」</span>行密曰：<span class="yinhao">「吾死瞑目矣。」</span><span class="jiazhu">瞑，莫定翻，閉目也。</span>隱，舒州人也。</p>
<p class="em2 strong">他日，將佐問疾，行密目留幕僚嚴可求；衆出，可求曰：<span class="yinhao">「王若不諱，如軍府何？」</span>行密曰：<span class="yinhao">「吾命周隱召渥，今忍死待之。」</span>可求與徐溫詣隱，隱未出見，牒猶在案上，可求卽與溫取牒，遣使者如宣州召之。<span class="jiazhu">爲楊渥不終張本。</span>可求，同州人也。<span class="jiazhu">路振《九國志》曰：嚴可求本馮翊人，父實，仕唐爲江、淮陸運判官，由是家于江都。</span>行密以潤州團練使王茂章爲宣州觀察使。<span class="jiazhu">楊行密以宣州地接杭州，使良將居之，豈知楊渥與王茂章構怨乎。爲茂章奔兩浙張本。</span></p>
<p class="em2 strong"><span class="yinwen">35</span>冬，十月，丙戌朔，以朱全忠爲諸道兵馬元帥，別開幕府。<span class="jiazhu">別開元帥府。</span></p>
<p class="em2 strong">是日，全忠部署將士，將歸大梁，<span class="jiazhu">將自襄陽歸大梁。</span>忽變計，欲乘勝擊淮南。<span class="jiazhu">洛陽以丙戌除全忠諸道元帥，全忠猶在行營，以是日變計，欲攻淮南。</span>敬翔諫曰：<span class="yinhao">「今出師未踰月，平兩大鎭，<span class="jiazhu">謂荊、襄兩鎭。</span>闢地數千里，遠近聞之，莫不震懾。<span class="jiazhu">懾，之涉翻。</span>此威望可惜，不若且歸息兵，俟釁而動。」</span><span class="jiazhu">敬翔知淮南之不可攻。釁，許覲翻。</span>不聽。</p>
<p class="em2 strong"><span class="yinwen">36</span>改昭信軍爲戎昭軍。<span class="jiaozhusup">【章：十二行本「軍」下有「仍割均州隸之」六字；乙十一行本同；孔本同；張校同；退齋校同。】</span><span class="jiazhu">昭信軍本置於金州，時已爲王建所取。</span></p>
<p class="em2 strong"><span class="yinwen">37</span>辛卯，朱全忠發襄州；壬辰，至棗陽，<span class="jiazhu">棘陽縣屬隨州。自襄陽至棗陽一百三十餘里。</span>遇大雨。自申州抵光州，<span class="jiazhu">宋白曰：申州，春秋之申國。漢置平氏縣，魏文帝立義陽郡，宋立司州，入魏改爲郢州，周武帝改郢州爲申州。光州，春秋弦國。漢爲西陽縣，魏置弋陽郡，梁末於光城置光州，北齊置南郢州，後周爲淮南郡，隋復爲光州。《九域志》，自申州東南至光州三百五十五里。《考異》曰：《梁太祖實錄》：<span class="yinhao">「十月壬申，上御大軍發自襄州，由安、黃，涉申、光，曁壽春之霍丘駐焉。」</span>《十國紀年》：<span class="yinhao">「十月，朱全忠自襄州帥衆二十萬趨光、壽。」</span>按十月丙戌朔，無壬申，《梁實錄》誤。今從《編遺錄》。</span>道險狹塗潦，人馬疲乏，士卒尙未冬服，多逃亡。全忠使人謂光州刺史柴再用曰：<span class="yinhao">「下，我以汝爲蔡州刺史；<span class="jiazhu">柴再用汝陽人也，故以衣錦啗之。</span>不下，且屠城！」</span>再用嚴設守備，戎服登城，見全忠，拜伏甚恭，曰：<span class="yinhao">「光州城小兵弱，不足以辱王之威怒。王苟先下壽州，敢不從命。」</span>全忠留其城東旬日而去。</p>
<p class="em2 strong"><span class="yinwen">38</span>起居郎蘇楷，禮部尙書循之子也，<span class="jiazhu">裴樞等旣死而蘇循等進矣，奉唐璽綬而輸之梁者此輩也。</span>素無才行，<span class="jiazhu">行，下孟翻。</span>乾寧中登進士第，昭宗覆試黜之，仍永不聽入科場。<span class="jiazhu">洪邁《隨筆》曰：昭宗乾寧三年，試進士，刑部尙書崔凝以下二十五人放榜。詔於武德殿前覆試，但放十五人，自狀頭張貽範以下重落，其六人許再入舉場；四人所試最下，不許再入，蘇楷其一也。唐人謂貢院爲科場，亦謂之場屋，言由此而決科進取，爭名之場也。</span>甲午，楷帥同列上言：<span class="yinhao">「諡號美惡，臣子不得而私。先帝諡號多溢美，乞更詳議。」</span><span class="jiazhu">按《舊書·帝紀》，楷時帥起居郎羅袞、起居舍人盧鼎上駮議。楷目不知書，僅能執筆，其文羅袞作也。帥，讀曰率。上，時掌翻。</span>事下太常，<span class="jiazhu">下，戶嫁翻。</span>丁酉，張廷範奏改諡恭靈莊愍孝皇帝，廟號襄宗，詔從之。</p>
<p class="em2 strong"><span class="yinwen">39</span>楊渥至廣陵。<span class="jiazhu">渥自宣州至廣陵。</span>辛丑，楊行密承制以渥爲淮南留後。</p>
<p class="em2 strong"><span class="yinwen">40</span>戊申，朱全忠發光州，迷失道百餘里，又遇雨，比及壽州，<span class="jiazhu">《九域志》，光州東至壽州三百五十里。比，必利翻。</span>壽人堅壁清野以待之。全忠欲圍之，無林木可爲栅，乃退屯正陽。<span class="jiazhu">淮水流出潁、壽之間，夾淮有正陽鎭；東正陽屬壽州安豐縣界，西正陽屬潁州潁上縣界。</span></p>
<p class="em2 strong"><span class="yinwen">41</span>癸丑，更名成德軍曰武順。<span class="jiazhu">以朱全忠父名誠，故改成德爲武順。更，工衡翻。</span></p>
<p class="em2 strong"><span class="yinwen">42</span>十一月，丙辰，朱全忠渡淮而北，柴再用抄其後軍，<span class="jiazhu">抄，楚交翻。</span>斬首三千級，獲輜重萬計。全忠悔之，<span class="jiazhu">悔不用敬翔之言也。</span>躁忿尤甚。<span class="jiazhu">躁，則到翻。</span>丁卯，至大梁。</p>
<p class="em2 strong">先是，全忠急於傳禪，<span class="jiazhu">先，悉薦翻。</span>密使蔣玄暉等謀之。玄暉與柳璨等議，以魏、晉以來皆先封大國，加九錫、殊禮，然後受禪，當次第行之。乃先除全忠諸道元帥，以示有漸，仍以刑部尙書裴迪爲送官告使，全忠大怒。宣徽副使王殷、趙殷衡疾玄暉權寵，欲得其處，<span class="jiazhu">蔣玄暉時爲樞密使，內專朝廷之權，外結朱全忠之寵。</span>因譖之於全忠曰：<span class="yinhao">「玄暉、璨等欲延唐祚，故逗遛其事以須變。」</span><span class="jiazhu">須，待也。</span>玄暉聞之懼，自至壽春，具言其狀。<span class="jiazhu">時朱全忠在壽春行營，蔣玄暉懼罪，故自往言狀。</span>全忠曰：<span class="yinhao">「汝曹巧述閒事以沮我，<span class="jiazhu">沮，在呂翻，止也。</span>借使我不受九錫，豈不能作天子邪！」</span><span class="jiazhu">禪代之事，先封大國，次加九錫、殊禮，此王莽創爲之也。魏、晉踵而行之，諱其名而受其實。魏文帝所謂<span class="yinhao">「舜、禹之事吾知之矣」</span>，其言雖不至如朱全忠之凶暴，其欲篡之心則一也。</span>玄暉曰：<span class="yinhao">「唐祚已盡，天命歸王，愚智皆知之。玄暉與柳璨等非敢有背德，<span class="jiazhu">背，蒲妹翻。</span>但以今茲晉、燕、岐、蜀皆吾勍敵，<span class="jiazhu">晉，李克用。燕，劉仁恭。岐，李茂貞。蜀，王建。勍，渠京翻。</span>王遽受禪，彼心未服，不可不曲盡義理，然後取之，欲爲王創萬代之業耳。」</span><span class="jiazhu">爲，于僞翻。</span>全忠叱之曰：<span class="yinhao">「奴果反矣！」</span>玄暉惶遽辭歸，與璨議行九錫。時天子將郊祀，百官旣習儀，<span class="jiazhu">唐制，大祀，百官皆先習儀，受誓戒，散齋，致齋，而後行事。</span>裴迪自大梁還，<span class="jiazhu">裴迪先至壽春行營，從朱全忠還大梁，自大梁還洛陽。</span>言全忠怒曰：<span class="yinhao">「柳璨、蔣玄暉等欲延唐祚，乃郊天也。」</span>璨等懼，庚午，敕改用來年正月上辛。殷衡本姓孔名循，爲全忠家乳母養子，故冒姓趙，後漸貴，復其姓名。</p>
<p class="em2 strong"><span class="yinwen">43</span>壬申，趙匡明至成都，<span class="jiazhu">正月丁卯，棄荊南，至是方至成都。</span>王建以客禮遇之。</p>
<p class="em2 strong">昭宗之喪，朝廷遣告哀使司馬卿宣諭王建，至是始入蜀境。西川掌書記韋莊爲建謀，<span class="jiazhu">爲，于僞翻；下思爲同。</span>使武定節度使王宗綰諭卿曰：<span class="jiazhu">武定節度使治洋州，蜀之東北鄙也，故使諭卿。</span><span class="yinhao">「蜀之將士，世受唐恩，去歲聞乘輿東遷，凡上二十表，<span class="jiazhu">乘，繩證翻。上，時掌翻。</span>皆不報。尋有亡卒自汴來，聞先帝已罹朱全忠弒逆。蜀之將士方日夕枕戈，<span class="jiazhu">枕，職任翻。</span>思爲先帝報仇。不知今茲使來以何事宣諭？舍人宜自圖進退。」</span><span class="jiazhu">司馬卿抑時爲中書舍人歟？否則，唐制中書通事舍人掌受四方章奏及宣傳詔命，今以卿將命出使，故稱之歟？</span>卿乃還。<span class="jiazhu">還，從宣翻。</span></p>
<p class="em2 strong"><span class="yinwen">44</span>庚辰，吳武忠王楊行密薨。<span class="jiazhu">年五十四。《考異》曰：《十國紀年註》、《吳錄》、《唐烈祖實錄》及吳史官王振撰《楊本紀》，皆云<span class="yinhao">「天祐二年十一月庚辰，行密卒」</span>。敬翔《梁編遺錄》云：<span class="yinhao">「天祐三年三月，潁州獲河東諜者，言去年十一月持李克用絹書往淮南，十二月至揚州，方知楊行密已死。」</span>與《莊宗功臣列傳·行密傳》所載略同。沈顏《行密神道碑》、殷文圭《行密墓誌》、游恭渥《墓誌》皆云<span class="yinhao">「天祐三年丙寅，二月十三日丙申卒」</span>，薛居正《五代史·行密傳》亦云<span class="yinhao">「天祐三年卒」</span>。行密之亡，嗣君幼弱，不由朝命承襲，或始死未敢發喪，赴以明年二月，疑沈顏等從而書之。《墓誌》云，十一月，吳王寢疾，付渥後事，授淮南使。或《本紀》等誤以此月爲行密卒。王振、沈顏、殷文圭、游恭皆仕吳，而記錄差異，固不可考。今從舊史而存碑誌年月，以廣傳聞。</span>將佐共請宣諭使李儼承制授楊渥淮南節度使、東南諸道行營都統，兼侍中、弘農郡王。<span class="jiazhu">楊行密請李儼承制，見二百六十三卷天復二年。渥字承天，楊行密長子。</span></p>
<p class="em2 strong"><span class="yinwen">45</span>柳璨、蔣玄暉等議加朱全忠九錫，朝士多竊懷憤邑，<span class="jiazhu">朝，直遙翻。</span>禮部尙書蘇循獨揚言曰：<span class="yinhao">「梁王功業顯大，曆數有歸，朝廷速宜揖讓。」</span>朝士無敢違者。辛巳，以全忠爲相國，總百揆。以宣武、宣義、天平、護國、天雄、武順、佑國、河陽、義武、昭義、保義、戎昭、武定、泰寧、平盧、忠武、匡國、鎭國、武寧、忠義、荊南等二十一道爲魏國，<span class="jiazhu">宣武領汴、宋、亳、單，宣義領汝、鄭、滑，天平領鄆、曹、濮、濟，護國領河中、晉、絳、慈、隰，天雄領魏、博、貝、衞、澶、相，武順領鎭、冀、深、趙，佑國領京兆、商、華，河陽領孟、懷，義武領定、祁、易，昭義軍領潞、澤，保義領邢、洺、磁，戎昭領金、均、房，武定領洋，泰寧領兗、沂、密，平盧領青、淄、齊、棣、登、萊，忠武領陳、許，匡國領同，鎭國領陝、虢，武寧領徐、宿，忠義領襄、鄧、隨、郢、唐、復、安，荊南領荊、歸、峽。</span>進封魏王，仍加九錫。全忠怒其稽緩，讓不受。十二月，戊子，命樞密使蔣玄暉齎手詔詣全忠諭指。癸巳，玄暉自大梁還，言全忠怒不解。甲午，柳璨奏稱：<span class="yinhao">「人望歸梁王，陛下釋重負，今其時也。」</span>卽日遣璨詣大梁達傳禪之意，全忠拒之。</p>
<p class="em2 strong">初，璨陷害朝士過多，<span class="jiazhu">謂白馬之禍也。</span>全忠亦惡之。<span class="jiazhu">惡，烏路翻。</span>璨與蔣玄暉、張廷範朝夕宴聚，深相結，爲全忠謀禪代事。<span class="jiazhu">爲，于僞翻。</span>何太后泣遣宮人阿虔、阿秋達意玄暉，語以他日傳禪之後，求子母生全。<span class="jiazhu">阿，烏葛翻。語，牛倨翻。帝及德王裕皆何太后子也。昭宗已弒，裕與諸弟稍長，相繼而死。事已至此，后之母子能獨全乎！后素號多智，臨難乃爾，蓋當時以能隨時上下以全生者爲智也。</span>王殷、趙殷衡譖玄暉，云<span class="yinhao">「與柳璨、張廷範於積善堂<span class="jiaozhusup">【章：十二行本「堂」作「宮」；乙十一行本同；孔本同；張校同。】</span>夜宴，對太后焚香爲誓，期興復唐祚。」</span><span class="jiazhu">何太后時居積善宮。</span>全忠信之，乙未，收玄暉及豐德庫使應頊、御廚使朱建武繫河南獄；<span class="jiazhu">河南府獄。</span>以王殷權知樞密，趙殷衡權判宣徽院事。全忠三表辭魏王、九錫之命；丁酉，詔許之，<span class="jiazhu">朱全忠懠怒，正欲殺蔣玄暉等乃復行魏、晉之事。表辭者，敬翔敎之也；詔許之者，王殷等承朱全忠之風指也。</span>更以爲下下兵馬元帥，然全忠已脩大梁府舍爲宮闕矣。<span class="jiazhu">史誅其心迹以示天下後世。</span>是日，斬蔣玄暉，杖殺應頊、朱建武。庚子，省樞密使及宣徽南院使，獨置宣徽使一員，以王殷爲之，趙殷衡爲副使。辛丑，敕罷宮人宣傳詔命<span class="jiazhu">天復三年誅宦官，以內夫人宣傳詔命。《考異》見前。</span>及參隨視朝。<span class="jiazhu">《開元禮疏》曰：晉康獻褚后臨朝不坐，則宮人傳命百僚。周、隋相因，國家承之不改。《唐六典》曰：宮嬪司贊掌朝會贊相之事，凡朝，引客立於殿庭。至天祐三年詔曰：<span class="yinhao">「宮嬪女職，本備內任。今後遇延英坐日，只令小黃門祗候引從，宮人不得出內。」</span>正是年詔敕也。</span>追削蔣玄暉爲凶逆百姓，令河南揭尸於都門外，聚衆焚之。<span class="jiazhu">河南，河南府也。揭，其謁翻，舉也。</span></p>
<p class="em2 strong">玄暉旣死，王殷、趙殷衡又誣玄暉私侍何太后，令阿秋、阿虔通導往來。己酉，全忠密令殷、殷衡害太后于積善宮，敕追廢太后爲庶人，<span class="jiazhu">子而廢母，是復晉峻陽之事也。</span>阿秋、阿虔皆於殿前撲殺。<span class="jiazhu">撲，弼角翻。</span>庚戌，以皇太后喪，廢朝三日。<span class="jiazhu">旣廢母爲庶人，又廢朝三日。廢爲庶人，天性滅矣，廢朝三日，旣非喪母之禮，又不足以塞天性之傷，唐之臣子非唐之臣子也。朝，直遙翻。</span></p>
<p class="em2 strong">辛亥，敕以宮禁內亂，罷來年正月上辛謁郊廟禮。<span class="jiazhu">唐不復郊矣。</span></p>
<p class="em2 strong">癸丑，守司空兼門下侍郎、同平章事柳璨貶登州刺史，太常卿張廷範貶萊州司戶。甲寅，斬璨於上東門外，車裂廷範於都市。<span class="jiazhu">自罷謁郊廟以下，皆朱全忠之夙心。</span>璨臨刑呼曰：<span class="yinhao">「負國賊柳璨，死其宜矣！」</span><span class="jiazhu">呼，火故翻。</span></p>
<p class="em2 strong"><span class="yinwen">46</span>西川將王宗朗不能守金州，焚其城邑，奔成都。<span class="jiazhu">王宗朗守金州纔三月耳。</span>戎昭節度使馮行襲復取金州，奏請<span class="jiaozhusup">【章：十二行本「請」作「稱」；乙十一行本同；張校同。】</span><span class="yinhao">「金州荒殘，乞徙理均州，」</span>從之。更以行襲領武安軍。<span class="jiazhu">《考異》曰：《實錄》云改爲武寧軍，《新表》云改爲武定軍。按武寧乃徐州軍額，武定乃洋州軍額，不應同名。《續寶運錄註》云：<span class="yinhao">「天復七年秋，汴軍都頭號馮青面，改姓朱，授全忠印綬，爲洋州刺史（<span class="yinhao">「授」</span>當作<span class="yinhao">「受」</span>）。洋州自景福元年刺史楊守佐歸順鳳翔，後被朱全忠除。此年秋，蜀第二指揮使王宗綰收獲金州，都押衙全貴帥衆降，賜姓王，名宗朗，拜金州刺史。」</span>又《編遺錄》，天佑三年二月云：<span class="yinhao">「行襲已於均州建節，因署韓恭知金州事，請朝廷落下防禦使，井不建戎昭軍。」</span>以此諸書參驗，似是今者以行襲兼領洋州節制，非改戎昭爲武定軍，《實錄》、《新表》皆誤，《續寶運錄》天復七年亦誤也。按《考異》，則<span class="yinhao">「武安軍」</span>當作<span class="yinhao">「武定軍」</span>，參考《新》、《舊書》亦然。</span></p>
<p class="em2 strong"><span class="yinwen">48</span>陳詢不能守睦州，奔于廣陵，<span class="jiazhu">爲兩浙兵所逼也。僖宗中和四年，陳晟據睦州，至詢而敗。</span>淮南招討使陶雅入據其城。</p>
<p class="em2 strong"><span class="yinwen">48</span>楊渥之去宣州也，欲取其幄幕及親兵以行，觀察使王茂章不與，渥怒。旣襲位，遣馬步都指揮使李簡等將兵襲之。<span class="jiazhu">楊渥襲位曾幾何時，而脩怨於一州將，其褊量如此，固不足以君國子民。</span></p>
<p class="em2 strong"><span class="yinwen">49</span>湖南兵寇淮南，淮南牙內指揮使楊彪擊卻之。</p>
<p class="strong"><span class="section" id="title-6"><span data-head-description="昭宣光烈孝皇帝" data-head-level="h4" data-head-title="天祐三年">三年</span></span><span class="biaozhusup" data-rel="（丙寅、九〇六年）"></span></p>
<p class="em2 strong"><span class="yinwen">1</span>春，正月，壬戌，靈武節度使韓遜奏吐蕃七千餘騎營於宗高谷，將擊嗢末及取涼州。<span class="jiazhu">趙珣《聚米圖經》曰：靈武自賀蘭山路過，西至涼州九百里。</span></p>
<p class="em2 strong"><span class="yinwen">2</span>李簡兵奄至宣州，王茂章度不能守，<span class="jiazhu">度，徒洛翻。</span>帥衆奔兩浙。<span class="jiazhu">帥，讀曰率。</span>親兵上蔡刁彥能辭以母老，不從行，登城諭衆曰：<span class="yinhao">「王府命我招諭汝曹，<span class="jiazhu">楊渥父子皆以王爵鎭廣陵，故稱淮南軍府爲王府。</span>大兵行至矣。」</span>衆由是定。陶雅畏茂章斷其歸路，<span class="jiazhu">斷，音短。</span>引兵還歙州，錢鏐復取睦州。<span class="jiazhu">睦州自此屬錢氏，楊氏不能爭。歙，書涉翻。</span>鏐以茂章爲鎭東節度副使，更名景仁。<span class="jiazhu">更，工衡翻。</span></p>
<p class="em2 strong"><span class="yinwen">3</span>乙丑，加靜海節度使曲承裕同平章事。<span class="jiazhu">曲承裕乘亂據有安南。</span></p>
<p class="em2 strong"><span class="yinwen">4</span>初，田承嗣鎭魏博，選募六州驍勇之士五千人爲牙軍，<span class="jiazhu">事見二百二十二卷代宗廣德元年。</span>厚其給賜以自衞，爲腹心；自是父子相繼，親黨膠固，歲久益驕橫；<span class="jiazhu">橫，戶孟翻。</span>小不如意，輒族舊帥而易之，<span class="jiazhu">帥，所類翻。</span>自史憲誠以來皆立於其手。<span class="jiazhu">穆宗長慶二年立史憲誠，文宗大和三年立何進滔，懿宗咸通十一年立韓允中，僖宗中和三年立樂彥禎，文德元年立趙文㺹，尋立羅弘信。</span>天雄節度使羅紹威心惡之，力不能制。<span class="jiazhu">惡，烏路翻。</span>朱全忠之圍鳳翔也，<span class="jiazhu">圍鳳翔見昭宗天復元年、二年、三年。</span>紹威遣軍將楊利言密以情告全忠，欲借其兵以誅之。全忠以事方急，未暇如其請，陰許之。及李公佺作亂，<span class="jiazhu">去年七月李公佺亂，見上。</span>紹威益懼，復遣牙將臧延範趣全忠。<span class="jiazhu">趣，讀曰促。</span>全忠乃發河南諸鎭兵十萬，遣其將李思安將之，會魏、鎭兵屯深州樂城；<span class="jiazhu">魏、鎭，魏博、鎭冀兩鎭。<span class="yinhao">「樂城」</span>恐當作<span class="yinhao">「樂壽」</span>。</span>聲言擊滄州，討其納李公佺也。會全忠女適紹威子廷規者卒，<span class="jiazhu">卒，子恤翻。</span>全忠遣客將馬嗣勳實甲兵於橐中，<span class="jiazhu">有底曰囊，無底曰橐。橐，撻各翻。</span>選長直兵千人爲擔夫，<span class="jiazhu">長直兵，蓋選驍勇之士，長使之直衞，不以翻代者也。擔，都濫翻。</span>帥之入魏，<span class="jiazhu">帥，讀曰率；下同。</span>詐云會葬；全忠自以大軍繼其後，云赴行營；牙軍皆不之疑。庚午，紹威潛遣人入庫斷弓弦、甲襻，<span class="jiazhu">斷，音短。襻，普患翻。</span>是夕，紹威帥其奴客數百，與嗣勳合擊牙軍，牙軍欲戰而弓甲皆不可用，遂闔營殪之，<span class="jiazhu">殪，一計翻。</span>凡八千家，嬰孺無遺。詰旦，全忠引兵入城。<span class="jiazhu">詰，去吉翻。</span></p>
<p class="em2 strong"><span class="yinwen">5</span>辛未，以權知寧遠留後龐巨昭、嶺南西道留後葉廣略並爲節度使。<span class="jiazhu">二人皆能保據本道，因而命之。</span></p>
<p class="em2 strong"><span class="yinwen">6</span>庚辰，錢鏐如睦州。<span class="jiazhu">《九域志》，杭州西南至睦州三百一十五里。</span></p>
<p class="em2 strong"><span class="yinwen">7</span>西川將王宗阮攻歸州，獲其將韓從實。<span class="jiazhu">歸州屬荊南。</span></p>
<p class="em2 strong"><span class="yinwen">8</span>陳璋聞陶雅歸歙，自婺州退保衢州。兩浙將方永珍等取婺州，進攻衢州。<span class="jiazhu">去年九月，淮南兵取婺州。陳璋本以衢州附淮南，今自婺州退保之。</span></p>
<p class="em2 strong"><span class="yinwen">9</span>楊渥遣先鋒指揮使陳知新攻湖南。三月，乙丑，知新拔岳州，逐刺史許德勳，<span class="jiazhu">昭宗天復三年，湖南將許德勳取岳州，今棄之。</span>渥以知新爲岳州刺史。<span class="jiazhu">爲陳知新等覆軍張本。</span></p>
<p class="em2 strong"><span class="yinwen">10</span>戊寅，以朱全忠爲鹽鐵、度支、戶部三司都制置使。三司之名始于此。全忠辭不受。</p>
<p class="em2 strong"><span class="yinwen">11</span>夏，四月，癸未朔，日有食之。</p>
<p class="em2 strong"><span class="yinwen">12</span>羅紹威旣誅牙軍，魏之諸軍皆懼，紹威雖數撫諭之，<span class="jiazhu">數，所角翻。</span>而猜怨益甚。朱全忠營於魏州城東數旬，將北巡行營，會天雄牙將史仁遇作亂，聚衆數萬據高唐，<span class="jiazhu">高唐，漢古縣，唐屬博州。《九域志》，在州東北一百一十里。</span>自稱留後，天雄巡內諸縣多應之。全忠移軍入城，遣使召行營兵還攻高唐，至歷亭，<span class="jiazhu">歷亭縣屬貝州。《九域志》，在州東九十里。宋白曰：歷亭縣之地，自後魏至高齊，其地屬鄃縣，隋開皇十六年於永濟渠南置歷亭縣，遙取漢歷城縣爲名。按《漢·地理志》，歷城屬信都郡，在蓨縣界，王莽改曰歷亭。唐萬歲登封元年移就盤河置，在古歷城西七十里。</span>魏兵在行營者作亂，與仁遇相應。元帥府左司馬李周彝、右司馬苻道昭擊之，所殺殆半，進攻高唐，克之，城中兵民無少長皆死。<span class="jiazhu">少，詩照翻。長，知兩翻。</span>擒史仁遇，鋸殺之。</p>
<p class="em2 strong">先是，仁遇求救於河東及滄州，<span class="jiazhu">先，悉薦翻。</span>李克用遣其將李嗣昭將三千騎攻邢州以救之。時邢州兵纔二百，團練使牛存節守之，嗣昭攻七日不克。全忠遣右長直都將張筠將數千騎助存節守城，筠伏兵於馬嶺，擊嗣昭，敗之，<span class="jiazhu">敗，補邁翻。</span>嗣昭遁去。</p>
<p class="em2 strong">義昌節度使劉守文遣兵萬人攻貝州，又攻冀州，拔蓨縣，進攻阜城。<span class="jiazhu">蓨、阜城，並漢古縣，唐屬冀州。《九域志》，蓨縣在州東北一百五十里；阜城在州東一百六十里。蓨，音條。</span>時鎭州大將王釗攻魏州叛將李重霸於宗城。<span class="jiazhu">宗城縣屬魏州。《九域志》，在州西北一百七十里。</span>全忠遣歸救冀州，滄州兵去。<span class="jiazhu">滄州兵卽劉守文所遣。</span>丙午，重霸棄城走，汴將胡規追斬之。</p>
<p class="em2 strong"><span class="yinwen">13</span>鎭南節度使鍾傳以養子延規爲江州刺史。傳薨，軍中立其子匡時爲留後。延規恨不得立，遣使降淮南。<span class="jiazhu">《考異》曰：《實錄》：<span class="yinhao">「初，鍾傳養上藍院僧爲子，曰延圭，補江州刺史。傳卒，遂召淮師陷其城。」</span>今從《十國紀年》、《吳史》。</span></p>
<p class="em2 strong"><span class="yinwen">14</span>五月，丁巳，朱全忠如洺州，遂巡北邊，視戎備，還，入于魏。</p>
<p class="em2 strong"><span class="yinwen">15</span>丙子，廢戎昭軍，幷均、房隸忠義軍；<span class="jiazhu">併屬山南東道。</span>以武定節度使馮行襲爲匡國節度使。<span class="jiazhu">馮行襲自均州徙同州。</span></p>
<p class="em2 strong"><span class="yinwen">16</span>楊渥以昇州刺史秦裴爲西南行營都招討使，將兵擊鍾匡時於江西。<span class="jiazhu">鍾延規啓之也。</span></p>
<p class="em2 strong"><span class="yinwen">17</span>六月，甲申，復以忠義軍爲山南東道。<span class="jiazhu">僖宗文德元年以山南東道爲忠義軍。</span></p>
<p class="em2 strong"><span class="yinwen">18</span>朱全忠以長安鄰於邠、岐，數有戰爭，<span class="jiazhu">《九域志》，長安西北至邠州二百七十五里，西至鳳翔三百九里。數，所角翻。</span>奏徙佑國節度使韓建於淄青，<span class="jiazhu">韓建本與李茂貞連結者也，朱全忠恐其復然，故徙之。</span>以淄青節度使長社王重師爲佑國節度使。</p>
<p class="em2 strong"><span class="yinwen">19</span>秋，七月，朱全忠克相州。時魏之亂兵散據貝、博、澶、相、衞州，<span class="jiaozhusup">【章：十二行本「州」下有「及魏之諸縣」五字；乙十一行本同；孔本同；張校同。】</span><span class="jiazhu">澶，時連翻。相，息亮翻。</span>全忠分命諸將攻討，至是悉平之，引兵南還。<span class="jiazhu">《考異》曰：《實錄》在六月。今從《編遺錄》、《唐太祖紀年錄》。《編遺錄》：<span class="yinhao">「七月癸未，上起兵離魏都。」</span>按《長曆》，是月壬子朔，無癸未，《編遺錄》誤也。</span></p>
<p class="em2 strong">全忠留魏半歲，<span class="jiazhu">自正月入魏，至是半歲。</span>羅紹威供億，所殺牛羊豕近七十萬，資糧稱是，所賂遺又近百萬；比去，蓄積爲之一空。<span class="jiazhu">近，其靳翻。稱，尺證翻。遺，唯季翻。比，必利翻。爲，于僞翻。</span>紹威雖去其逼，<span class="jiazhu">去，羌呂翻。</span>而魏兵自是衰弱。紹威悔之，謂人曰：<span class="yinhao">「合六州四十三縣鐵，不能爲此錯也！」</span><span class="jiazhu">魏州領貴鄕、元城、魏、館陶、冠氏、莘、朝城、昌樂、臨河、洹水、成安、內黃、宗城、永濟十四縣。博州領聊城、博平、武水、清平、堂邑、高唐六縣。相州領安陽、鄴、湯陰、林慮、堯城、臨漳六縣。衞州領汲、衞、共城、新鄕、黎陽五縣。貝州領清河、清陽、武城、經城、臨清、漳南、歷亭、夏津八縣。澶州領頓丘、清豐、觀城、臨黃四縣。錯，鑢也，鑄爲之；又釋錯爲誤。羅以殺牙兵之誤，取鑄錯爲諭。</span></p>
<p class="em2 strong">壬申，全忠至大梁。<span class="jiazhu">《考異》曰：《編遺錄》云壬辰，亦誤。</span></p>
<p class="em2 strong"><span class="yinwen">20</span>秦裴至洪州，軍于蓼洲。諸將請阻水立寨，裴不從；鍾匡時果遣其將劉楚據之。諸將以咎裴，裴曰：<span class="yinhao">「匡時驍將獨楚一人耳，若帥衆守城，不可猝拔，<span class="jiazhu">帥，讀曰率；下同。</span>吾故以要害誘致之耳。」</span><span class="jiazhu">誘，音酉。</span>未幾，裴破寨，執楚，<span class="jiazhu">幾，居豈翻。</span>遂圍洪州，饒州刺史唐寶請降。<span class="jiazhu">降，戶江翻。</span></p>
<p class="em2 strong"><span class="yinwen">21</span>八月，乙酉，李茂貞遣其子侃爲質於西川；<span class="jiazhu">質，音致。</span>王建以侃知彭州。</p>
<p class="em2 strong"><span class="yinwen">22</span>朱全忠以幽、滄相首尾爲魏患，<span class="jiazhu">幽，劉仁恭；滄，劉守文；父子相爲首尾。</span>欲先取滄州，甲辰，引兵發大梁。</p>
<p class="em2 strong"><span class="yinwen">23</span>兩浙兵圍衢州，<span class="jiazhu">此卽方永珍之兵也。</span>衢州刺史陳璋告急於淮南，楊渥遣左廂馬步都虞候周本將兵迎璋。本至衢州，浙人解圍，陳於城下，璋帥衆歸于本，兩浙兵取衢州。<span class="jiazhu">淮南與浙人爭婺、睦、衢三州，至是復悉歸於錢氏。陳，讀曰陣。帥，讀曰率。</span>呂師造曰：<span class="yinhao">「浙人近我而不動，輕我也，請擊之！」</span><span class="jiazhu">呂師造狃於青山之捷，氣陵浙人。近，其靳翻。</span>本曰：<span class="yinhao">「吾受命迎陳使君，今至矣，何爲復戰！彼必有以待我也。」</span>遂引兵還。本爲之殿，浙人躡之，<span class="jiazhu">復，扶又翻。殿，丁練翻。躡，尼輒翻。</span>本中道設伏，大破之。</p>
<p class="em2 strong"><span class="yinwen">24</span>九月，辛亥朔，朱全忠自白馬渡河，丁卯，至滄州，軍於長蘆；<span class="jiazhu">杜佑曰：滄州長蘆縣，漢參蘆［戶］縣地，宋廢縣爲長蘆鎭，屬清池縣。</span>滄人不出。羅紹威饋運，自魏至長蘆五百里，不絕於路；又建元帥府舍於魏，所過驛亭供酒饌、幄幕、什器，<span class="jiazhu">饌，雛皖翻，又雛戀翻。</span>上下數十萬人，無一不備。<span class="jiazhu">羅紹威厚奉朱全忠，不惟以報德，亦懼因伐虢之便而取虞也。</span></p>
<p class="em2 strong"><span class="yinwen">25</span>秦裴拔洪州，虜鍾匡時等五千人以歸。<span class="jiazhu">僖宗中和二年，鍾傳據洪州，至匡時而亡。</span>楊渥自兼鎭南節度使，以裴爲洪州制置使。<span class="jiazhu">淮南楊氏遂兼有江西之地。</span></p>
<p class="em2 strong"><span class="yinwen">26</span>靜難節度使楊崇本以鳳翔、保塞、彰義、保義之兵攻夏州，<span class="jiazhu"><span class="yinhao">「保義」</span>當作<span class="yinhao">「保大」</span>，蓋保義軍領邢、洺、磁，在山東；而保大軍領鄜、坊，與邠、岐等鎭皆在關西也。難，乃旦翻。夏，戶雅翻。</span>匡國節度使劉知俊邀擊坊州之兵，斬首三千餘級，擒坊州刺史劉彥暉。<span class="jiazhu">坊州，保大軍巡屬也。以此證上文<span class="yinhao">「保義」</span>，其誤明矣。</span></p>
<p class="em2 strong"><span class="yinwen">27</span>劉仁恭救滄州，戰屢敗。乃下令境內：<span class="yinhao">「男子十五以上，七十以下，悉自備兵糧詣行營，軍發之後，有一人在閭里，刑無赦！」</span>或諫曰：<span class="yinhao">「今老弱悉行，婦人不能轉餉，此令必行，濫刑者衆矣。」</span>乃命勝執兵者盡行，<span class="jiazhu">勝，音升。</span>文其面曰<span class="yinhao">「定霸都」</span>，士人則文其腕或臂<span class="jiazhu">腕，烏貫翻。</span>曰<span class="yinhao">「一心事主」</span>，於是境內士民，穉孺之外無不文者。<span class="jiazhu">穉，直利翻。</span>得兵十萬，軍于瓦橋。</p>
<p class="em2 strong">時汴軍築壘圍滄州，鳥鼠不能通。仁恭畏其強，不敢戰。城中食盡，丸土而食，或互相掠啖。<span class="jiazhu">啖，徒濫翻。</span>朱全忠使人說劉守文曰：<span class="jiazhu">說，式芮翻。</span><span class="yinhao">「援兵勢不相及，何不早降！」</span>守文登城應之曰：<span class="yinhao">「僕於幽州，父子也。梁王方以義服天下，若子叛父而來，將安用之！」</span>全忠愧其辭直，爲之緩攻。<span class="jiazhu">爲，于僞翻。</span></p>
<p class="em2 strong"><span class="yinwen">28</span>冬，十月，丙戌，王建始立行臺於蜀，<span class="jiazhu">《考異》曰：《續寶運錄》曰，天復六年十月六日行下此牓帖。則是此年十月也。</span>建東向舞蹈，號慟，<span class="jiazhu">號，戶刀翻。</span>稱：<span class="yinhao">「自大駕東遷，<span class="jiazhu">謂昭宗遷洛也。</span>制命不通，請權立行臺，用李晟、鄭畋故事，承制封拜。」</span><span class="jiazhu">按李晟討朱泚，屯東渭橋，但請假裨佐趙光銑、唐良臣、張彧爲洋、利、劍三州刺史，以通蜀、漢喉衿，上不暇從也。其後假張彧京兆少尹以調畿內芻米，表李懷光降將孟涉、段威勇以要官，未嘗承制封拜也。鄭畋便宜從事見二百五十四卷僖宗廣明元年。</span>仍以牓帖告諭所部藩鎭州縣。</p>
<p class="em2 strong"><span class="yinwen">29</span>劉仁恭求救於河東，前後百餘輩；李克用恨仁恭返覆，<span class="jiazhu">劉仁恭以幽州叛李克用，又約朱全忠共攻之，此克用之所深恨也。</span>竟未之許，其子存勗諫曰：<span class="yinhao">「今天下之勢，歸朱溫者什七八，雖強大如魏博、鎭、定莫不附之。自河以北，能爲溫患者獨我與幽、滄耳，今幽、滄爲溫所困，我不與之倂力拒之，非我之利也。夫爲天下者不顧小怨，且彼嘗困我而我救其急，以德懷之，乃一舉而名實附也。此乃吾復振之時，不可失也。」</span><span class="jiazhu">史言李存勗智識能輔其父所不逮。</span>克用以爲然，與將佐謀召幽州兵與攻潞州，曰：<span class="yinhao">「於彼可以解圍，於我可以拓境。」</span>乃許仁恭和，召其兵。仁恭遣都<span class="jiaozhusup">【章：十二行本「都」下有「指」字；乙十一行本同；孔本同；熊校同。】</span>揮使李溥將兵三萬詣晉陽，克用遣其將周德威、李嗣昭將兵與之共攻潞州。</p>
<p class="em2 strong"><span class="yinwen">30</span>夏州告急於朱全忠；戊戌，全忠遣劉知俊及其將康懷英救之。楊崇本將六鎭之兵五萬，軍于美原。<span class="jiazhu">據上文，則楊崇本所將者五鎭之兵耳，蓋併將秦、隴之兵爲六鎭。</span>知俊等擊之，崇本大敗，歸于邠州。</p>
<p class="em2 strong"><span class="yinwen">31</span>武貞節度使雷彥威<span class="jiaozhusup">【章：十二行本「威」作「恭」；乙十一行本同；孔本同。】</span>屢寇荊南，留後賀瓌閉城自守；<span class="jiazhu">去年九月，汴將賀瓌守荊南。</span>朱全忠以爲怯，以潁州防禦使高季昌代之，<span class="jiazhu">高季昌自此遂據有荊南。</span>又遣駕前指揮使倪可福將兵五千戍荊南以備吳、蜀。<span class="jiazhu">倪可福自此遂委質於高季昌。</span>朗兵引去。<span class="jiazhu">朗兵，雷彥威之兵也。</span></p>
<p class="em2 strong"><span class="yinwen">32</span>十一月，劉知俊、康懷貞<span class="jiazhu">以此觀之，上文誤作<span class="yinhao">「懷英」</span>。</span>乘勝攻鄜、延等五州，下之；加知俊同平章事，以懷貞爲保義節度使。<span class="jiazhu">恐卽命康懷貞以鄜畤，<span class="yinhao">「保義」</span>當作<span class="yinhao">「保大」</span>；以《通鑑》明年書保平節度使康懷貞證之，又恐自是保義。</span>西軍自是不振。<span class="jiazhu">西軍，謂邠、岐軍也。</span></p>
<p class="em2 strong"><span class="yinwen">33</span>湖州刺史高彥卒，子澧代之。<span class="jiazhu">澧，音禮。</span></p>
<p class="em2 strong"><span class="yinwen">34</span>十二月，乙酉，錢鏐表薦行軍司馬王景仁；詔以景仁領寧國節度使。<span class="jiazhu">王景仁卽王茂章，是年正月棄宣州歸錢鏐。《考異》曰：薛居正《五代史》：<span class="yinhao">「鏐辟爲兩府行軍司馬，具以狀聞。太祖復命遙領宣州節度使、同平章事。」</span>歐陽脩《五代史》曰：<span class="yinhao">「鏐表景仁領宣州節度使。」</span>今從之。</span></p>
<p class="em2 strong"><span class="yinwen">35</span>朱全忠分步騎數萬，遣行軍司馬李周彝將之，自河陽救潞州。</p>
<p class="em2 strong"><span class="yinwen">36</span>閏月，乙丑，廢鎭國軍興德府復爲華州，隸匡國節度，割金、商州隸佑國軍。<span class="jiazhu">併同、華爲一鎭，割金、商以隸佑國，皆欲厚其資力以扞邠、岐。</span></p>
<p class="em2 strong"><span class="yinwen">37</span>初，昭宗凶訃至潞州，<span class="jiazhu">訃，音赴，告喪曰訃。</span>詔義節度使丁會帥將士縞素流涕久之。<span class="jiazhu">帥，讀曰率。</span>及李嗣昭攻潞州，會舉軍降於河東。<span class="jiazhu">《考異》曰：《唐太祖紀年錄》：<span class="yinhao">「丁酉，丁會開門迎降，閨十二月，太祖以李嗣昭爲潞帥。」</span>薛居正《五代史·梁紀》在閨月，《後唐紀》在十二月。今從《新》、《舊唐紀》、薛《史·梁紀》及《編遺錄》。</span>李克用以嗣昭爲昭義留後。會見克用，泣曰：<span class="yinhao">「會非力不能守也。梁王陵虐唐室，會雖受其舉拔之恩，誠不忍其所爲，故來歸命耳。」</span><span class="jiazhu">無是非之心非人也，丁會其有是非之心者乎！</span>克用厚待之，位於諸將之上。</p>
<p class="em2 strong">己巳，朱全忠命諸軍治攻具，將攻滄州。<span class="jiazhu">治，直之翻。</span>壬申，聞潞州不守；甲戌，引兵還。</p>
<p class="em2 strong">先是，調河南北芻糧，水陸輸軍前，<span class="jiazhu">先，悉薦翻。調，徒吊翻。輸，舂遇翻。</span>諸營山積，全忠將還，悉命焚之，煙炎數里，在舟中者鑿而沈之。<span class="jiazhu">炎，讀曰燄。沈，持林翻。朱全忠舉兩河之兵力以攻劉守文，滄州孤城，破在旦夕，遽以潞州內叛燒營而退者，豈不知功壞於垂成哉？蓋潞州天下之脊，而河東之兵，全忠之所素憚者也。自潞州而南下太行，直抵懷、孟之郊，可以進據洛都，一正唐室，全忠之篡事不成矣。此其所以狼狽而返。</span>劉守文使遺全忠書曰：<span class="yinhao">「王以百姓之故，赦僕之罪，解圍而去，王之惠也。城中數萬口，不食數月矣，與其焚之爲煙，沈之爲泥，願乞其餘以救之。」</span>全忠爲之留數囷以遺之，<span class="jiazhu">劉守文之辭卑而情可矜，故全忠之凶暴亦爲之感動。遺，惟季翻。乞，音氣。爲，于僞翻。</span>滄人賴以濟。</p>
<p class="em2 strong">河東兵進攻澤州，不克而退。</p>
<p class="em2 strong"><span class="yinwen">38</span>吉州刺史彭玕遣使請降於湖南。<span class="jiazhu">鍾氏旣亡，故彭玕請降於馬氏。玕，音干。路振《九國志》作<span class="yinhao">「玗」</span>。</span>玕本赤石洞蠻酋，鍾傳用爲吉州刺史。<span class="jiazhu">酋，慈由翻。</span></p>
</div></body></html>