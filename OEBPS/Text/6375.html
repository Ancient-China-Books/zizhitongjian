<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百三十一·唐紀四十七·德宗神武聖文皇帝六</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀四十七">唐紀四十七</span></span></h1>
<p><span class="jiazhu">起閼逢困敦<span class="biaozhusup" data-rel="（甲子）"></span>五月，盡旃蒙赤奮若<span class="biaozhusup" data-rel="（乙丑）"></span>七月，凡一年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="德宗神武聖文皇帝六">德宗神武聖文皇帝六</span></span></h5>
<p class="strong"><span class="section" id="title-3"><span data-head-description="德宗神武聖文皇帝六" data-head-level="h4" data-head-title="興元元年">興元元年</span></span><span class="biaozhusup" data-rel="（甲子、七八四年）"></span></p>
<p class="em2 strong"><span class="yinwen">1</span>五月，鹽鐵判官萬年王紹以江、淮繒帛來至，<span class="jiazhu">萬年，京縣，屬京兆。繒，慈陵翻。</span>上命先給將士，然後御衫。<span class="jiazhu">始改御裌而御衫。衫，單衣也。將，卽亮翻。</span>韓滉欲遣使獻綾羅四十擔詣行在，<span class="jiazhu">滉，呼廣翻。使，疏吏翻。羅，綺也。綾，文繒。丁度曰：古者芒氏初作羅。一曰，帛之美者。今人以絲縷織而交眼者爲羅。擔，都濫翻。肩負爲擔。天子所至爲行在所。</span>幕僚何士幹請行；滉喜曰：<span class="yinhao">「君能相爲行，<span class="jiazhu">爲，于僞翻。</span>請今日過江。」</span>士幹許諾，歸別家，則家之薪米儲偫已羅門庭矣；<span class="jiazhu">偫，直里翻。</span>登舟，則資裝器用已充舟中矣；下至廚籌，<span class="jiazhu">廚籌，當作<span class="yinhao">「廁籌」</span>。</span><span class="jiaozhusup">【章：乙十五行本「廚」正作「廁」；乙十一行本同；孔本同。】</span>滉皆手筆記列，無不周備。每擔夫，與白金一版置腰間。<span class="jiazhu">史言韓滉強敏精密。</span>又運米百艘以餉李晟，<span class="jiazhu">艘，蘇遭翻；下同。晟，成正翻。《考異》曰：柳玭《敍訓》曰：<span class="yinhao">「上初至梁，省奏甚悅。又知西平聚兵必乏糧糗，命運米百艘。」</span>按五月初梁州尙未春服，月末已克長安。梁、潤相去數千里，詔命豈能遽達乎！今不取。</span>自負囊米置舟中，將佐爭舉之，須臾而畢。艘置五弩手以爲防援，有寇則叩舷相警，<span class="jiazhu">將，卽亮翻。叩，擊也。船邊曰舷，音胡田翻。</span>五百弩已彀矣。比至渭橋，<span class="jiazhu">彀，居候翻，引滿。比，必利翻，及也。</span>盜不敢近。<span class="jiazhu">近，其靳翻。</span>時關中兵荒，米斗直錢五百；及滉米至，減五之四。滉爲人強力嚴毅，自奉儉素，夫人常衣絹裙，<span class="jiazhu">衣，於旣翻。絹，與掾翻。縑，帛織成而無紋，其精善者曰繒，俗亦謂之絹。</span>破，然後易。</p>
<p class="em2 strong"><span class="yinwen">2</span>吐蕃旣破韓旻等，<span class="jiazhu">吐，從暾入聲。破韓旻見上卷是年四月。</span>大掠而去。朱泚使田希鑒厚以金帛賂之，吐蕃受之；韓遊瓌以聞。渾瑊又奏：<span class="yinhao">「尙結贊屢遣人約刻日共取長安，旣而不至；聞其衆今春大疫，近已引兵去。」</span><span class="jiazhu">泚，且禮翻，又音此。瓌，工回翻。渾，戶昆翻，又戶本翻。瑊，古銜翻。《考異》曰：《實錄》、《舊本紀》皆云：<span class="yinhao">「乙丑，渾瑊與蕃將論莽羅衣衆大破朱泚將韓旻等於武功武亭川。」</span>《吐蕃傳》亦同。《邠志》曰：<span class="yinhao">「李懷光竟不署敕，結贊亦不進軍。」</span>又曰：<span class="yinhao">「渾公出斜谷，曹子達赴渾公，吐蕃以二萬騎從之，旣勝泚軍，大掠而去。旣使田希鑒以金帛賂之。」</span>蓋尙結贊雖引兵入塞，止屯邠南，但遣論莽羅衣將偏軍助瑊破泚於武功，大掠而去。旣受泚賂，遂引歸國。瑊於吐蕃歸國之時有此奏耳。</span>上以李晟、渾瑊兵少，<span class="jiazhu">少，詩沼翻。</span>欲倚吐蕃以復京城，聞其去，甚憂之，以問陸贄。贄以爲吐蕃貪狡，有害無益，得其引去，實可欣賀；乃上奏，其略曰：<span class="yinhao">「吐蕃遷延顧望，反覆多端，深入郊畿，陰受賊使，<span class="jiazhu">使，疏吏翻。</span>至令羣帥進退憂虞：<span class="jiazhu">帥，所類翻。</span>欲捨之獨前，則慮其懷怨乘躡；<span class="jiazhu">乘其虛、躡其後也。躡，尼輒翻。</span>欲待之合勢，則苦其失信稽延。戎若未歸，寇終不滅。」</span>又曰：<span class="yinhao">「將帥意陛下不見信任，且患蕃戎之奪其功；士卒恐陛下不恤舊勞，而畏蕃戎之專其利；賊黨懼蕃戎之勝，不死則悉遺人禽；<span class="jiazhu">遺，唯季翻。</span>百姓畏蕃戎之來，有財必盡爲所掠。是以順於王化者其心不得不怠，陷於寇境者其勢不得不堅。」</span>又曰：<span class="yinhao">「今懷光別保蒲、絳，吐蕃遠避封疆，形勢旣分，腹背無患，瑊、晟諸帥，才力得伸。」</span>又曰：<span class="yinhao">「但願陛下愼於撫接，勤於砥礪，中興大業，旬月可期，不宜尙眷眷於犬羊之羣，以失將士之情也。」</span></p>
<p class="em2 strong">上復使謂贄曰：<span class="yinhao">「卿言吐蕃勢甚善，然瑊、晟諸軍當議規畫，令其進取。朕欲遣使宣慰，卿宜審細條流<span class="jiaozhusup">【章：乙十一行本「流」作「疏」；孔本同。】</span>以聞。」</span><span class="jiazhu">條，分也。流，派也。</span>贄以爲：<span class="yinhao">「賢君選將，委任責成，故能有功。況今秦、梁千里，<span class="jiazhu">秦，謂咸陽。長安，古秦中之地。梁，謂梁州。</span>兵勢無常，遙爲規畫，未必合宜。彼違命則失君威，從命則害軍事，進退羈礙，難以成功；<span class="jiazhu">史炤曰：羈，馬絡頭也。礙，謂羈所掛礙也。余謂贄言羈礙者，蓋謂欲進則有所羈而不得進，欲退則有所礙而不得退也。</span>不若假以便宜之權，待以殊常之賞，則將帥感悅，智勇得伸。」</span>乃上奏，其略曰：<span class="yinhao">「鋒鏑交於原野而決策於九重之中，機會變於斯須而定計於千里之外，用捨相礙，否臧皆凶。<span class="jiazhu">《易》曰：師出以律，否臧凶。王弼《註》曰：齊衆以律，失律則散。律不可失，失律而臧，何異於否。失令有功，法所不赦，故師出不以律，否臧皆凶。陸德明《釋文》曰：否，音鄙，惡也。臧，作郎翻，善也。</span>上有掣肘之譏，<span class="jiazhu">宓子賤爲單父宰，請吏於魯侯。魯侯使二吏與之俱至單父，子賤使吏書而掣其肘，書惡則從而怒之。二吏歸，以告魯侯。魯侯曰：<span class="yinhao">「此謂吾橈其政也。」</span></span>下無死綏之志。」</span><span class="jiazhu">《兵志》曰：將軍死綏，有前無卻。</span>又曰：<span class="yinhao">「傳聞與指實不同，懸算與臨事有異。」</span>又曰：<span class="yinhao">「設使其中有肆情干命者，陛下能於此時戮其違詔之罪乎？是則違命者旣不果行罰，從命者又未必合宜，徒費空言，祗勞睿慮，匪惟無益，其損實多。」</span>又曰：<span class="yinhao">「君上之權，特異臣下，惟不自用，乃能用人。」</span></p>
<p class="em2 strong"><span class="yinwen">3</span>癸酉，涇王侹薨。<span class="jiazhu">侹，肅宗子；音他頂翻。</span></p>
<p class="em2 strong"><span class="yinwen">4</span>徐、海、沂、密觀察使高承宗，<span class="jiazhu">建中二年，李洧以徐州歸國，明年，以爲徐、沂、密觀察使。洧卒，高承宗代之。</span>甲戌，使其子明應知軍事。</p>
<p class="em2 strong"><span class="yinwen">5</span>乙亥，李抱眞、王武俊距貝州三十里而軍。朱滔聞兩軍將至，急召馬寔，寔晝夜兼行赴之。或謂滔曰：<span class="yinhao">「武俊善野戰，不可當其鋒，宜徙營稍前逼之，使回紇絕其糧道。我坐食德、棣之餫，<span class="jiazhu">餫，音運。糧運曰餫。</span>依營而陳，<span class="jiazhu">陳，讀曰陣。</span>利則進攻，否則入保，待其飢疲，然後可制也。」</span>滔疑未決。會馬寔軍至，滔命明日出戰。寔言：<span class="yinhao">「軍士冒暑困憊，<span class="jiazhu">憊，音蒲拜翻。</span>請休息數日乃戰。」</span></p>
<p class="em2 strong">常侍楊布、<span class="jiazhu">滔倣天朝置常侍。</span>將軍蔡雄引回紇達干見滔，達干曰：<span class="yinhao">「回紇在國與鄰國戰，常以五百騎破鄰國數千騎，如掃葉耳。今受大王金帛、牛酒前後無算，思爲大王立效，<span class="jiazhu">爲，于僞翻；下同。</span>此其時矣。明日，願大王駐馬高丘，觀回紇爲大王翦武俊之騎，使匹馬不返。」</span><span class="jiazhu">爲，于僞翻。</span>布、雄曰：<span class="yinhao">「大王英略蓋世，舉燕、薊全軍，將掃河南，清關中，今見小敵冘豫不擊，<span class="jiazhu">冘，讀與猶同。按《後漢書·馬援傳》，計冘豫未決。章懷太子賢《註》曰：冘，行貌也，義見《說文》。豫，亦未定也。冘，音以林翻。毛晃曰：冘豫不定，《後漢·馬援傳》計冘豫未決，字從犬曲其足，與古尤同。與侵韻冘韻不同。《唐史》冘豫音淫，誤。今從晃。</span>失遠近之望，將何以成霸業乎！達干請戰是也。」</span>滔喜，遂決意出戰。</p>
<p class="em2 strong">丙子旦，武俊遣其兵馬使趙琳將五百騎伏於桑林，<span class="jiazhu">桑林之地，在經城西南。</span>抱眞列方陳於後，<span class="jiazhu">陳，讀曰陣；下同。</span>武俊引騎兵居前，自當回紇。回紇縱兵衝之，武俊使其騎控馬避之。回紇突出其後，將還，武俊乃縱兵擊之，趙琳自林中出橫擊之，回紇敗走。武俊急追之，滔騎兵亦走，自踐其步陳，步騎皆東奔，滔不能制，遂走趣其營，<span class="jiazhu">趣，七喻翻；下同。</span>抱眞、武俊合兵追擊之。時滔引三萬人出戰，死者萬餘人，逃潰者亦萬餘人，滔纔與數千人入營堅守。會日暮，昏霧，兩軍不能進，抱眞軍其營之西北，武俊軍其東北。滔夜焚營，引兵出南門，趣德州遁去，委棄所掠資財山積；兩軍以霧，不能追也。</p>
<p class="em2 strong">滔殺楊布、蔡雄而歸幽州，心旣內慙，又恐范陽留守劉怦因敗圖己。<span class="jiazhu">怦，普耕翻。</span>怦悉發留守兵夾道二十里，具儀仗，迎之入府，相對悲喜，時人多之。</p>
<p class="em2 strong"><span class="yinwen">6</span>初，張孝忠以易州歸國，詔以孝忠爲義武節度使，以易、定、滄三州隸之。<span class="jiazhu">事見二百二十七卷建中三年。</span>滄州刺史李固烈，李惟岳之妻兄也，<span class="jiazhu">李惟岳，本姓張，故娶李氏。</span>請歸恆州，孝忠遣押牙安喜程華交其州事。<span class="jiazhu">安喜縣，漢之盧奴縣，屬中山國，燕主慕容垂改爲不連，北齊改爲安喜，隋改爲鮮虞，唐武德四年復爲安喜，帶定州。</span>固烈悉取軍府綾、縑、珍貨數十車，將行，軍士大譟曰：<span class="yinhao">「刺史掃府庫之實以行，將士於後飢寒，柰何！」</span>遂殺固烈，屠其家。程華聞亂，自竇逃出，亂兵求得之，請知州事；華不得已，從之。孝忠聞之，卽版華攝滄州刺史。<span class="jiazhu">《考異》曰：《舊·張孝忠傳》曰：<span class="yinhao">「遣華往滄州交檢府藏。」</span>《程日華傳》曰：<span class="yinhao">「孝忠令華詣固烈交郡，固烈死，孝忠版華知滄州事。」</span>《燕南記》曰：<span class="yinhao">「孝忠差牙官程華與固烈交割，固烈死，孝忠聞之，當日差人送文牒，令攝刺史。」</span>按固烈旣去，則滄州無主，孝忠豈得但令華交檢府藏！今從《華傳》及《燕南記》。</span>華素寬厚，推心以待將士，將士安之。</p>
<p class="em2 strong">會朱滔、王武俊叛，更遣人招華，<span class="jiazhu">更，工衡翻，迭也。</span>華皆不從。時孝忠在定州，自滄如定，必過瀛州，瀛隸朱滔，道路阻澀。<span class="jiazhu">澀，色立翻。史炤曰：阻，隔也。澀，不通滑也。</span>滄州錄事參軍李宇說華，表陳利害，請別爲一軍，華從之，<span class="jiazhu">說，輸芮翻；下同。</span>遣宇奉表詣行在。上卽以華爲滄州刺史、橫海軍副大使、知節度事，賜名日華，令日華歲供義武租錢十二萬緡。</p>
<p class="em2 strong">王武俊又使人說誘之；時軍中乏馬，日華紿使者曰：<span class="yinhao">「王大夫必欲相屬，當以二百騎相助。」</span>武俊給之，日華悉留其馬，遣其士歸。武俊怒，而方與馬燧等相拒，不能攻取，日華由是獲全。及武俊歸國，日華乃遣人謝過，償其馬價，且賂之。武俊喜，復與交好。<span class="jiazhu">騎，奇寄翻。好，呼到翻。</span></p>
<p class="em2 strong"><span class="yinwen">7</span>庚寅，李晟大陳兵，諭以收復京城。先是，姚令言等屢遣諜人覘晟進軍之期，<span class="jiazhu">先，悉薦翻。諜，徒協翻。覘，丑廉翻。</span>皆爲邏騎所獲。<span class="jiazhu">邏，郎佐翻，巡察者也。</span>晟引示以所陳兵，謂曰：<span class="yinhao">「歸語諸賊：<span class="jiazhu">語，牛倨翻。</span>努力固守，勿不忠於賊也！」</span>皆飲之酒，<span class="jiazhu">飲，於禁翻。</span>給錢而縱之。遂引兵至通化門外，曜武而還，<span class="jiazhu">還，從宣翻，又如字。</span>賊不敢出。晟召諸將，問兵所從入，皆請<span class="yinhao">「先取外城，據坊市，然後北攻宮闕。」</span>晟曰：<span class="yinhao">「坊市狹隘，賊若伏兵格鬬，居人驚亂，非官軍之利也。今賊重兵皆聚苑中，不若自苑北攻之，潰其腹心，賊必奔亡。如此，則宮闕不殘，坊市無擾，策之上者也！」</span>諸將皆曰：<span class="yinhao">「善！」</span>乃牒渾瑊及鎭國節度使駱元光、商州節度使尙可孤，刻期集於城下。<span class="jiazhu">京城之下也。</span></p>
<p class="em2 strong">壬辰，尙可孤敗泚將仇敬忠於藍田西，斬之。<span class="jiazhu">敗，補邁翻。</span>乙未，李晟移軍於光泰門外米倉村。<span class="jiazhu">光泰門，苑城東北門。程大昌曰：光泰門在通化門北，小城之東門，門東七里有長樂坡。呂大防《長安圖》：光泰門者，京城東門，大明宮東苑之東。</span>丙申，晟方自臨築壘，泚驍將張庭芝、李希倩引兵大至，晟謂諸將曰：<span class="yinhao">「始吾憂賊潛匿不出，今來送死，此天贊我，不可失也！」</span>命副元帥兵馬使吳詵等縱兵擊之。時華州營在北，兵少，<span class="jiazhu">華州兵，駱元光之兵。華，戶化翻。少，詩沼翻。</span>賊倂力攻之，晟命牙前將李演等帥精兵救之。演等力戰，賊敗走；演等追之，乘勝入光泰門；再戰，又破之。會夜，晟斂兵還。賊餘衆走入白華門，<span class="jiazhu">白華殿門也。</span>夜，聞慟哭。希倩，希烈之弟也。</p>
<p class="em2 strong">丁酉，晟復出兵，<span class="jiazhu">復，扶又翻。</span>諸將請待西師至夾攻之。<span class="jiazhu">西師，謂渾瑊之師也。</span>晟曰：<span class="yinhao">「賊數敗，已破膽，<span class="jiazhu">數，所角翻。</span>不乘勝取之，使其成備，非計也。」</span>賊又出戰，官軍屢捷；駱元光敗泚衆於滻西。<span class="jiazhu">敗，補邁翻。</span>戊戌，晟陳兵於光泰門外，使李演及牙前兵馬使王佖將騎兵，<span class="jiazhu">佖，蒲必翻。</span>牙前將史萬頃將步兵，直抵苑牆神䴥村。<span class="jiazhu">按《新書·李晟傳》，神䴥村在苑北。䴥，古牙翻。</span>晟先使人夜開苑牆二百餘步，比演等至，<span class="jiazhu">比，必利翻，及也。</span>賊已樹栅塞之，自栅中刺射官軍，<span class="jiazhu">塞，悉則翻。刺，七亦翻。射，而亦翻。</span>官軍不得進。晟怒，叱諸將曰：<span class="yinhao">「縱賊如此，吾先斬公輩矣！」</span>萬頃懼，帥衆先進，拔栅而入，<span class="jiazhu">帥，讀曰率；下同。</span>佖、演引騎兵繼之，賊衆大潰，諸軍分道並入。姚令言等猶力戰，晟命決勝軍使唐良臣等步騎蹙之，且戰且前，凡十餘合，賊不能支。至白華門，有賊數千騎出官軍之背，晟帥百餘騎回禦之，左右呼曰：<span class="jiazhu">呼，火故翻。</span><span class="yinhao">「相公來！」</span>賊皆驚潰。<span class="jiazhu">涇原將士素畏服李晟，故聞其來而驚潰。</span></p>
<p class="em2 strong">先是，泚遣張光晟將兵五千屯九曲，<span class="jiazhu">先，悉薦翻。</span>去東渭橋十餘里，光晟密輸款於晟。及泚敗，光晟勸泚出亡，泚乃與姚令言帥餘衆西走，猶近萬人。<span class="jiazhu">帥，讀曰率。近，其靳翻。</span>光晟送泚出城，還，降於晟。<span class="jiazhu">降，戶江翻。</span>晟遣兵馬使田子奇以騎兵追泚。晟屯含元殿前，舍於右金吾仗，<span class="jiazhu">含元殿，唐東內之前殿也，左金吾仗在殿之東，右金吾仗在殿之西。</span>令諸軍曰：<span class="yinhao">「晟賴將士之力，克清宮禁。長安士庶，久陷賊庭，若小有震驚，非弔民伐罪之意。晟與公等室家相見非晚，五日內無得通家信。」</span>命京兆尹李齊運等安慰居人。晟大將高明曜取賊妓，<span class="jiazhu">妓，渠綺翻，女樂也。</span>尙可孤軍士擅取賊馬，晟皆斬之，軍中股栗。公私安堵，秋毫無犯，遠坊有經宿乃知官軍入城者。<span class="jiazhu">史言李晟御軍嚴整。</span></p>
<p class="em2 strong">是日，渾瑊、戴休顏、韓遊瓌亦克咸陽，敗賊三千餘衆，<span class="jiazhu">敗，補邁翻。</span>聞泚西走，分兵邀之。</p>
<p class="em2 strong">己亥，晟使京西兵馬使孟涉屯白華門，尙可孤屯望仙門，<span class="jiazhu">唐大明宮南面五門，其中曰丹鳳門，丹鳳之東爲望仙門，又東爲延政門；丹鳳之西爲建福門，又西爲興安門也。</span>駱元光屯章敬寺，晟以牙前三千人屯安國寺，<span class="jiazhu">程大昌曰：章敬寺在東城之外，安國寺在大明宮東南。</span>以鎭京城；斬泚黨李希倩、敬釭、彭偃等八人於市。</p>
<p class="em2 strong"><span class="yinwen">8</span>王武俊旣破朱滔，還恆州，表讓幽州、盧龍節度使，上許之。<span class="jiazhu">王武俊兼幽州、盧龍節度使，見上卷是年二月。恆，戶登翻。</span></p>
<p class="em2 strong"><span class="yinwen">9</span>六月，癸卯，李晟遣掌書記吳人于公異作露布上行在<span class="jiazhu">上，時掌翻。</span>曰：<span class="yinhao">「臣已肅清宮禁，祗謁寂園，鍾簴不移，<span class="jiazhu">簴，其呂翻。《說文》曰：簴，鍾鼓之柎也。飾爲猛獸。《釋名》曰：橫曰栒，縱曰簴。又云：虡，天上神獸也，鹿頭龍身，象之爲簴，以架鍾鼓。</span>廟貌如故。」</span><span class="jiazhu">孔穎達曰：廟之言貌也。死者精神不可得而見，但以生時之宮室象貌爲之耳。《孝經註》云：宗，尊也。廟，貌也。</span>上泣下曰：<span class="yinhao">「天生李晟，以爲社稷，非爲朕也。」</span><span class="jiazhu">爲，于僞翻。史言于公異爲李晟作露布得體。</span></p>
<p class="em2 strong">晟在渭橋，熒惑守歲，<span class="jiazhu">歲星所在，其國有福。熒惑守之，是爲罰星。</span>久之乃退，賓佐皆賀，曰：<span class="yinhao">「熒惑退舍，皇家之福也！宜速進兵。」</span>晟曰：<span class="yinhao">「天子野次，臣下知死敵而已；天象高遠，誰得知之！」</span>旣克長安，乃謂之曰：<span class="yinhao">「曏非相拒也，吾聞五星贏、縮無常，<span class="jiazhu">《前漢書·天文志》曰：凡五星早出爲贏，贏爲客，晚出爲縮，縮爲主人。《晉書·天文志》曰：失次而上爲贏，失次而下爲縮。</span>萬一復來守歲，<span class="jiazhu">復，扶又翻。</span>吾軍不戰自潰矣！」</span>皆謝曰：<span class="yinhao">「非所及也！」</span></p>
<p class="em2 strong"><span class="yinwen">10</span>朱泚將奔吐蕃，其衆隨道散亡，比至涇州，<span class="jiazhu">比，必利翻，及也。</span>纔百餘騎。希鑒閉城拒之，泚謂之曰：<span class="yinhao">「汝之節，吾所授也。<span class="jiazhu">朱泚以田希鑒爲涇原節度使，見上卷是年四月。</span>柰何臨危相負！」</span>使焚其門；希鑒取節投火中曰：<span class="yinhao">「還汝節！」</span>泚衆皆哭。涇卒遂殺姚令言，詣希鑒降。泚獨與范陽親兵及宗族、賓客北趣驛馬關；<span class="jiazhu">趣，七喻翻。</span>寧州刺史夏侯英拒之。至彭原西城屯，<span class="jiazhu">彭原，本彭陽縣，隋開皇十八年更名，唐屬寧州。</span>其將梁庭芬射泚墜阬中，<span class="jiazhu">射，而亦翻。</span>韓旻等斬之，詣涇州降。源休、李子平奔鳳翔，李楚琳斬之，皆傳首行在。</p>
<p class="em2 strong"><span class="yinwen">11</span>上命陸贄草詔賜渾瑊，使訪求奉天所失裹頭內人。<span class="jiazhu">裹頭內人，在宮中給使令者也。內人給使令者皆冠巾，故謂之裹頭內人。</span>贄上奏，以爲：<span class="yinhao">「巨盜始平，疲瘵之民，瘡痍之卒，尙未循拊，<span class="jiazhu">瘵，仄介翻。</span>而首訪婦人，非所以副惟新之望也。謀始盡善，克終已稀；始而不謀，終則何有！所賜瑊詔，未敢承旨。」</span>上遂不降詔，竟遣中使求之。</p>
<p class="em2 strong">乙巳，詔吏部侍郎班宏充宣慰使，勞問將士，撫慰蒸黎。<span class="jiazhu">按《詩傳箋》：蒸，衆也；黎，亦衆也。勞，力到翻。</span></p>
<p class="em2 strong">丙午，李晟斬文武官受朱泚寵任者崔宣、洪經綸等十餘人；<span class="jiazhu">《考異》曰：袁皓《興元聖功錄》載李晟《奏宥郭晞狀》曰：<span class="yinhao">「晞頃因鑾輿順動，山谷潛藏，逆賊所知，舁致城邑；迫脅授任，前後極多，蒼黃之中，僞令仍及，堅臥當節，卽懼嚴刑，隨俗從官，又傷素業。然晞已染汚俗，尙可昭明；子儀勳勞，書在王府，父爲中中興之佐，子有疑謗之名，非止在於一身，實恐玷於先烈。況臣總領士馬，孤立渭橋，頻有帛書，累陳誠效。」</span>按《晞舊傳》，<span class="yinhao">「泚欲令掌兵，晞陽瘖。泚以兵脅之，終不語。賊知其不可用，乃止。晞潛奔奉天，從駕還京。」</span>不云終臣事泚；而皓載晟此狀，恐非其實。今不取。</span>又表守節不屈者劉迺、蔣沇等。<span class="jiazhu">劉迺，事見上卷是年二月。蔣沇，事見二百二十八卷建中四年。</span></p>
<p class="em2 strong">己酉，以李晟爲司徒、中書令，駱元光、尙可孤各遷官有差。<span class="jiazhu">賞收復京城之功也。</span>以檢校御史中丞田希鑒爲涇原節度使。</p>
<p class="em2 strong"><span class="yinwen">12</span>詔改梁州爲興元府。<span class="jiazhu">以紀元爲府號始此。</span></p>
<p class="em2 strong"><span class="yinwen">13</span>甲寅，以渾瑊爲侍中，韓遊瓌、戴休顏各遷官有差。<span class="jiazhu">賞扈衞之功也。</span></p>
<p class="em2 strong"><span class="yinwen">14</span>朱泚之敗也，李忠臣奔樊川，<span class="jiazhu">酈道元《水經註》曰：樊川，卽杜縣之樊鄕，漢高祖還定三秦，以樊噲灌廢丘最，賜邑於此鄕也。按其地在唐長安城南。程大昌曰：樊川在萬年縣南三十五里。</span>擒獲，丙辰，斬之。</p>
<p class="em2 strong"><span class="yinwen">15</span>上問陸贄：<span class="yinhao">「今至鳳翔有迎駕諸軍，形勢甚盛，欲因此遣人代李楚琳，何如？」</span>贄上奏，以爲：<span class="yinhao">「如此則事同脅執，以言乎除亂則不武，以言乎務理則不誠，用是時巡，後將安入！<span class="jiazhu">《書·周官》，六年，王乃時巡，考制度于四岳，諸侯各朝于方岳。孔安國曰：春東、夏南、秋西、冬北，故謂之時巡。</span>議者或謂之權，臣竊未諭其理。夫權之爲義，取類權衡，<span class="jiazhu">衡，以平物。權，則權物之輕重，揆之以衡平。</span>今輦路所經，首行脅奪，易一帥而虧萬乘之義，得一方而結四海之疑，<span class="jiazhu">帥，讀曰率。乘，繩證翻。</span>乃是重其所輕而輕其所重，謂之權也，不亦反乎！以反道爲權，以任數爲智，君上行之必失衆，臣下用之必陷身，歷代之所以多喪亂而長姦邪，由此誤也。<span class="jiazhu">陸贄此論，所以正漢儒反經合道爲權之失。程氏曰：漢儒以反經合道爲權，故有權變、權術之說，皆非也。權只是經字。自漢以下無人識權字。喪，息浪翻。長，知兩翻。</span>不如<span class="jiaozhusup">【章：乙十五行本「如」下有「俟」字；乙十一行本同；孔本同；張校同；退齋校同。】</span>奠枕京邑，<span class="jiazhu">史炤曰：奠枕，安枕也。《揚子》曰：奠枕于京。</span>徵授一官，彼喜於恩宥，將奔走不暇，安敢輒有旅拒，<span class="jiazhu">史召曰：旅，衆也。拒，捍也。謂率衆以相捍也。</span>復勞誅鉏哉！」</span><span class="jiazhu">復，扶又翻。</span></p>
<p class="em2 strong">戊午，車駕發漢中。</p>
<p class="em2 strong"><span class="yinwen">16</span>李晟綜理長安以備百司，<span class="jiazhu">史炤曰：綜，機縷也。理，治也。謂整治其事，使皆有紀，若機之綜縷也。</span>自請至鳳翔迎扈，上不許。內常侍尹元貞奉使同華，輒詣河中招諭李懷光。<span class="jiazhu">此唐之中世閹宦之常態也。華，戶化翻。</span>晟奏：<span class="yinhao">「元貞矯制擅赦元惡，請理其罪！」</span><span class="jiazhu">理，治也。避高宗諱，以<span class="yinhao">「治」</span>爲<span class="yinhao">「理」</span>。</span></p>
<p class="em2 strong"><span class="yinwen">17</span>秋，七月，丙子，車駕至鳳翔，斬喬琳、蔣鎭、張光晟等。李晟以光晟雖臣賊，而滅賊亦頗有力，欲全之；上不許。</p>
<p class="em2 strong"><span class="yinwen">18</span>副元帥判官高郢數勸李懷光歸款，<span class="jiazhu">數，所角翻。高郢判李懷光幕府，懷光此時已罷副元帥而不肯釋兵，史仍書郢元官。</span>懷光遣其子璀詣行在謝罪，<span class="jiazhu">璀，七罪翻。</span>請束身歸朝。<span class="jiazhu">朝，直遙翻。</span>庚辰，詔遣給事中孔巢父齎先除懷光太子太保敕<span class="jiazhu">懷光除見上卷本年三月。</span>詣河中宣慰，朔方將士悉復官爵如故。<span class="jiazhu">朔方將士，懷光所部也。《考異》曰：《興元聖功錄》有李晟《奏郢勸懷光歸投狀》云：<span class="yinhao">「今懷光卽欲束身，蓋自郢之勸導。」</span>今取之。</span></p>
<p class="em2 strong"><span class="yinwen">19</span>壬午，車駕至長安，渾瑊、韓遊瓌、戴休顏以其衆扈從，<span class="jiazhu">從，才用翻。</span>李晟、駱元光、尙可孤以其衆奉迎，步騎十餘萬，旌旗數十里。晟謁見上於三橋，<span class="jiazhu">三橋在望賢宮之東，京城之西。見，賢遍翻。</span>先賀平賊，後謝收復之晚，伏路左請罪。上駐馬慰撫，爲之掩涕，<span class="jiazhu">爲，于僞翻。掩面垂涕，謂之掩涕。</span>命左右扶上馬。<span class="jiazhu">上，時掌翻。</span>至宮，每閒日，<span class="jiazhu">閒，讀曰閑。唐世天子以隻日視朝，雙日謂之閒日。</span>輒宴勳臣，賞賜豐渥，李晟爲之首，渾瑊次之，諸將相又次之。</p>
<p class="em2 strong"><span class="yinwen">20</span>曹王皋遣其將伊愼、王鍔圍安州，李希烈遣其甥劉戒虛將步騎八千救之，皋遣其別將李伯潛逆<span class="jiaozhusup">【章：乙十五行本「逆」下有「擊」字；乙十一行本同；孔本同；退齋校同。】</span>之於應山，<span class="jiazhu">劉昫曰：應山，本漢南陽郡隨縣地；梁分隨縣置之永陽縣，隋改爲應山，以縣北山爲名，唐屬隨州。《九域志》：應山縣在隨州北一百八里。</span>斬首千餘級。生擒戒虛，徇於城下，安州遂降，以伊愼爲安州刺史。又擊希烈將康叔夜於厲鄕，走之。<span class="jiazhu">《記·祭法》：厲山氏之有天下也，其子農，能殖百穀。《註》云：厲山氏，炎帝也，起於厲山。《西漢書·地理志註》云：隨，故厲國。皇甫謐曰：今隨之厲鄕。《九域志》：隨州厲鄕村有厲山。今自棗陽至厲鄕，道路交錯，號九十九岡。</span></p>
<p class="em2 strong"><span class="yinwen">21</span>丁亥，孔巢父至河中，李懷光素服待罪，巢父不之止。懷光左右多胡人，皆歎曰：<span class="yinhao">「太尉無官矣！」</span><span class="jiazhu">胡人不習朝章，見懷光素服待罪，故以爲無官。</span>巢父又宣言於衆曰：<span class="yinhao">「軍中誰可代太尉領軍者？」</span>於是懷光左右發怒諠譟；宣詔未畢，衆殺巢父及中使啖守盈，懷光亦不之止，<span class="jiazhu">《考異》曰：《邠志》曰：<span class="yinhao">「七月十二日，駕還長安。上使諫議大夫孔巢父、中官譚懷仙持詔赦懷光曰：『奉天之時，非卿不能救朕；今日之事，非朕不能容卿。宜委軍赴闕，以保官爵。』使者將至，懷光陰導其卒使留己。卒之蕃、渾者希懷光意，輒害二使，欲食其肉。懷光翼而覆之，全尸以聞。」</span>今從《實錄》。</span>復治兵爲拒守之備。<span class="jiazhu">復，扶又翻。治，直之翻。</span></p>
<p class="em2 strong"><span class="yinwen">22</span>辛卯，赦天下。</p>
<p class="em2 strong"><span class="yinwen">23</span>初，肅宗在靈武，<span class="jiazhu">見二百十九卷至德元載。</span>上爲奉節王，學文於李泌。代宗之世，泌居蓬萊書院，<span class="jiazhu">見二百二十四卷永泰元年。史炤曰：泌，兵媚切。</span>上爲太子，亦與之遊。及上在興元，泌爲杭州刺史，上急詔徵之，與睦州刺史杜亞俱詣行在。乙未，以泌爲左散騎常侍，亞爲刑部侍郎；命泌日直西省以候對，<span class="jiazhu">唐門下省謂之東省，中書省謂之西省。</span>朝野皆屬目附之。<span class="jiazhu">屬，之欲翻。</span>上問泌：<span class="yinhao">「河中密邇京城，朔方兵素稱精銳，如達奚小俊<span class="jiaozhusup">【嚴：「小俊」改「承俊」。】</span>等皆萬人敵，朕晝夕憂之，柰何？」</span>對曰：<span class="yinhao">「天下事甚有可憂者；若惟河中，不足憂也。夫料敵者，料將不料兵。今懷光，將也；<span class="jiazhu">將，卽亮翻；下同。</span>小俊之徒乃兵耳，何足爲意！懷光旣解奉天之圍，視朱泚垂亡之虜不能取，乃與之連和，使李晟得取以爲功。今陛下已還宮闕，懷光不束身歸罪，乃虐殺使臣，<span class="jiazhu">謂殺孔巢父、啖守盈也。使，疏吏翻。</span>鼠伏河中，如夢魘之人耳！<span class="jiazhu">魘，於琰翻。</span>但恐不日爲帳下所梟，<span class="jiazhu">梟，古堯翻。</span>使諸將無以藉手也。」</span></p>
<p class="em2 strong">初，上發吐蕃以討朱泚，<span class="jiazhu">事見二百二十九卷本年正月。</span>許成功以伊西、北庭之地與之；及泚誅，吐蕃來求地，上欲召兩鎭節度使郭昕、李元忠還朝，<span class="jiazhu">昕、元忠見二百二十七卷建中二年。</span>以其地與之。李泌曰：<span class="yinhao">「安西、北庭，人性驍悍，控制西域五十七國<span class="jiazhu">西域，漢時有三十六國，其後稍分，至唐有五十七國。</span>及十姓突厥，<span class="jiazhu">西突厥有五弩失畢、五咄陸，凡十姓。</span>又分吐蕃之勢，使不能倂兵東侵，<span class="jiazhu">謂東侵涇、邠、岐、隴諸州。</span>柰何拱手與之！且兩鎭之人，勢孤地遠，盡忠竭力，爲國家固守近二十年，<span class="jiazhu">代宗初，吐蕃陷河、隴，獨安西、北庭爲唐固守。爲，于僞翻。近，其靳翻。</span>誠可哀憐。一旦棄之以與戎狄，彼其心必深怨中國，他日從吐蕃入寇，如報私讎矣。況日者吐蕃觀望不進，陰持兩端，大掠武功，受賂而去，<span class="jiazhu">事見上卷本年四月。</span>何功之有！」</span>衆議亦以爲然，上遂不與。</p>
<p class="em2 strong"><span class="yinwen">24</span>李希烈聞李希倩伏誅，忿怒，八月，壬寅，遣中使至蔡州殺顏眞卿。<span class="jiazhu">《考異》曰：《顏氏行狀》：<span class="yinhao">「其年八月二十四日，又使辛景臻等害公於龍興寺。」</span>又曰：<span class="yinhao">「初遭難後，嗣曹王皋上表曰：『臣見蔡州歸順腳力張希璨、王仕顆等說，去年八月二十四日，蔡州城中見封，有鄰兒不得名字，云希烈令僞皇城使辛景臻、右軍安華於龍興寺殺顏眞卿。』」</span>《實錄》及《舊傳》云<span class="yinhao">「三日」</span>。今從之。</span>中使曰：<span class="yinhao">「有敕。」</span>眞卿再拜。中使曰：<span class="yinhao">「今賜卿死。」</span>眞卿曰：<span class="yinhao">「老臣無狀，罪當死。不知使者幾日發長安？」</span>使者曰：<span class="yinhao">「自大梁來，非長安也。」</span>眞卿曰：<span class="yinhao">「然則賊耳，何謂敕邪！」</span>遂縊殺之。</p>
<p class="em2 strong"><span class="yinwen">25</span>李晟以涇州倚邊，屢害軍帥，常爲亂根，<span class="jiazhu">帝初卽位，涇州有劉文喜之亂，旣而又有姚令言之亂，旣而田希鑒又殺馮河清。帥，所類翻；下同。</span>奏請往理不用命者，<span class="jiazhu">理，卽治也。</span>力田積粟以攘吐蕃。癸卯，以晟兼鳳翔、隴右節度等使及四鎭、北庭、涇源行營副元帥，進爵西平王。時李楚琳入朝，晟請與俱至鳳翔而斬之，以懲逆亂。上以新復京師，務安反仄，不許。</p>
<p class="em2 strong"><span class="yinwen">26</span>先是，上命渾瑊、駱元光討李懷光軍于同州，<span class="jiazhu">《九域志》：同州至河中七十五里。先，悉薦翻。</span>懷光遣其將徐庭光以精卒六千軍于長春宮以拒之，瑊等數爲所敗，不能進。<span class="jiazhu">數，所角翻。敗，補邁翻。</span>時度支用度不給，<span class="jiazhu">度支之度，徒洛翻。</span>議者多請赦懷光，上不許。李懷光遣其妹壻要廷珍守晉州，<span class="jiazhu">要，於消翻，姓也。《姓苑》：吳人要離之後，後漢有河南令要兢。</span>牙將毛朝敭守隰州，<span class="jiazhu">朝，直遙翻。敭，音揚。</span>鄭抗守慈州，馬燧皆遣人說下之。<span class="jiazhu">晉、隰、慈三州皆與馬燧巡屬接壤，故得說下之。宋白曰：慈州文城郡，赤狄廧咎如之國，郡西南有采桑律，晉里克敗赤狄之地。漢爲北屈縣，隋爲汾州，大業爲文城郡；唐貞觀爲慈州；以州城內舊有慈烏戍，因名；治吉鄕縣，漢北屈縣也。說，式芮翻。</span>上乃加渾瑊河中、絳州節度使，充河中、同華、陝虢行營副元帥，加馬燧奉誠軍、晉·慈·隰節度使，充管內諸軍行營副元帥，<span class="jiazhu">渾，戶混翻，又戶本翻。瑊，古咸翻。華，戶化翻。是年正月置奉誠軍於同州，以授康日知，事見二百二十九卷。帥，所類翻。陝，失冉翻。使，疏吏翻。</span>與鎭國節度使駱元光、<span class="jiazhu">肅宗上元二年，置鎭國節度於華州，廣德元年罷，今復置。</span>鄜坊節度使唐朝臣合兵討懷光。<span class="jiazhu">鄜，音膚。</span></p>
<p class="em2 strong">初，王武俊急攻康日知於趙州，馬燧奏請詔武俊與李抱眞同擊朱滔，以深、趙隸武俊，改日知爲晉、慈、隰節度使，上從之。日知未至而三州降燧，<span class="jiazhu">降，戶江翻；下同。</span>故上使燧兼領之。燧表讓三州於日知，且言因降而授，恐後有功者，踵以爲常，上嘉而許之。燧遣使迎日知，旣至，籍府庫而歸之。</p>
<p class="em2 strong"><span class="yinwen">27</span>甲辰，以鳳翔節度使李楚琳爲左金吾大將軍。</p>
<p class="em2 strong"><span class="yinwen">28</span>丙午，加渾瑊朔方行營元帥。</p>
<p class="em2 strong"><span class="yinwen">29</span>李晟至鳳翔，治殺張鎰之罪，<span class="jiazhu">殺張鎰見二百二十八卷建中四年。治，直之翻。鎰，弋質翻。</span>斬裨將王斌等十餘人。<span class="jiazhu">斌，音彬。</span></p>
<p class="em2 strong"><span class="yinwen">30</span>朱滔爲王武俊所攻，殆不能軍，上表待罪。<span class="jiazhu">上，時掌翻。</span></p>
<p class="em2 strong"><span class="yinwen">31</span>癸未，馬燧將步騎三萬攻絳州。<span class="jiazhu">絳州時屬李懷光。將，卽亮翻，又音如字。騎，奇寄翻。</span></p>
<p class="em2 strong"><span class="yinwen">32</span>度支以李懷光所部將士數萬與懷光同反，不給冬衣，上曰：<span class="yinhao">「朔方軍累代忠義，<span class="jiazhu">度，徒洛翻。自肅、代以來，朔方軍輸力王室，功高天下。</span>今爲懷光所制耳，將士何罪！」</span>冬，十月，<span class="jiaozhusup">【章：乙十五行本「月」下有「己亥」二字；乙十一行本同；孔本同；張校同。】</span>詔：<span class="yinhao">「朔方及諸軍在懷光所者，冬衣及賞錢皆當別貯，<span class="jiazhu">貯，丁呂翻。</span>俟道路稍通，卽時給之。」</span></p>
<p class="em2 strong"><span class="yinwen">33</span>李勉累表乞自貶，<span class="jiazhu">以討李希烈喪師失守也。</span>辛丑，罷勉都統、節度使，<span class="jiazhu">建中間，勉以永平節度使都統討李希烈之兵。</span>其檢校司徒、同平章事如故。</p>
<p class="em2 strong"><span class="yinwen">34</span>丙辰，李懷光將閻晏寇同州，官軍敗于沙苑。詔徵邠州之軍，韓遊瓌將甲士六千赴之。</p>
<p class="em2 strong"><span class="yinwen">35</span>乙丑，馬燧拔絳州，分兵取聞喜、萬泉、虞鄕、永樂、猗氏。<span class="jiazhu">武德元年，分芮縣置永樂縣，屬芮州；州廢，屬鼎州；又廢鼎州，以縣屬河中府。燧旣取永樂，則兵逼河中矣。樂，音洛。</span></p>
<p class="em2 strong"><span class="yinwen">36</span>初，魚朝恩旣誅，代宗不復使宦官典兵。<span class="jiazhu">事見二百二十四卷大曆五年。復，扶又翻；下同。</span>上卽位，悉以禁兵委白志貞，<span class="jiazhu">白志貞名白琇珪，典禁兵事始見二百二十五卷大曆十四年。</span>志貞得罪，<span class="jiazhu">見二百二十九卷建中四年。</span>上復以宦官竇文場代之，從幸山南，兩軍稍集。<span class="jiazhu">兩軍，謂左、右神策軍。</span>上還長安，頗忌宿將握兵多者，稍稍罷之。戊辰，以文場監神策軍左廂兵馬使，王希遷監右廂兵馬使，始令宦官分典禁旅。<span class="jiazhu">宦官握兵柄，自此不可奪矣。將，卽亮翻。監，古銜翻。《考異》曰：《舊·竇文場傳》云：<span class="yinhao">「文場與霍仙鳴分統禁旅。」</span>蓋希遷尋罷而仙鳴代之也。今從《實錄》。</span></p>
<p class="em2 strong"><span class="yinwen">37</span>閏月，丙子，以涇原節度使田希鑒爲衞尉卿。</p>
<p class="em2 strong">李晟初至鳳翔，希鑒遣使參候，晟謂使者曰：<span class="yinhao">「涇州逼近吐蕃，<span class="jiazhu">近，其靳翻。</span>萬一入寇，州兵能獨禦之乎？欲遣兵防援，又未知田尙書意。」</span>使者歸，以告希鑒，希鑒果請援兵，晟遣腹心將彭令英等戍涇州。晟尋託巡邊詣涇州，希鑒出迎，晟與之並轡而入，道舊結歡。希鑒妻李氏，以叔父事晟，晟謂之田郎。晟命具三日食，曰：<span class="yinhao">「巡撫畢，卽還鳳翔。」</span>希鑒不復疑。<span class="jiazhu">復，扶又翻。</span>晟置宴，希鑒與將佐俱至晟營。晟伏甲於外廡，旣食而飲，彭令英引涇州諸將下堂，晟曰：<span class="yinhao">「我與汝曹久別，各宜自言姓名。」</span>於是得爲亂者石奇等三十餘人，讓之曰：<span class="yinhao">「汝曹屢爲逆亂，殘害忠良，固天地所不容！」</span>悉引出，斬之。希鑒尙在座，晟顧曰：<span class="yinhao">「田郎亦不得無過，以親知之故，當使身首得完。」</span>希鑒曰：<span class="yinhao">「唯。」</span><span class="jiazhu">唯，于癸翻。</span>遂引出，縊殺之，幷其子萼。<span class="jiazhu">《考異》曰：《舊·晟傳》曰：<span class="yinhao">「晟至涇州，希鑒迎謁於座，執而誅之。還鎭，表李觀爲涇原節度使。」</span>《幸奉天錄》：<span class="yinhao">「十月丁丑，李晟誅田希鑒於涇州。」</span>《實錄》：<span class="yinhao">「閏月癸酉，除李觀涇原節度使。丙子，以希鑒爲衞尉卿。丁丑，晟誅希鑒。」</span>今從之。</span>晟入其營，諭以誅希鑒之意，衆股栗，無敢動者。</p>
<p class="em2 strong"><span class="yinwen">38</span>李希烈遣其將翟崇暉悉衆圍陳州，久之，不克。<span class="jiazhu">翟，萇伯翻。</span>李澄知大梁兵少，不能制滑州，遂焚希烈所授旌節，誓衆歸國。<span class="jiazhu">李澄請降事始上卷上年。</span>甲午，以澄爲汴滑節度使。<span class="jiazhu">《考異》曰：二月已云上以澄爲滑州節度使。蓋於時但許之耳。</span></p>
<p class="em2 strong"><span class="yinwen">39</span>宋亳節度使劉洽遣馬步都虞候劉昌與隴右、幽州行營節度使曲環等將兵三萬救陳州，十一月，癸卯，敗翟崇暉於州西，<span class="jiazhu">敗，補邁翻。</span>斬首三萬五千級，擒崇暉以獻。乘勝進攻汴州，李希烈懼，奔歸蔡州。李澄引兵趣汴州，<span class="jiazhu">趣，七喻翻。</span>至城北，恇怯不敢進；<span class="jiazhu">恇，去王翻。</span>劉洽兵至城東。戊午，李希烈守將田懷珍開門納之。明日，澄入，舍於浚儀；<span class="jiazhu">浚儀，帶汴州。李澄蓋舍於縣治。《輿地志》：夷門之下，新里之東，浚水之北，象而儀之，以爲邑名。漢武元年，廢新里而立浚儀縣。</span>兩軍之士，日有忿鬩。<span class="jiazhu">鬩，許激翻；鬬也，狠也，戾也，又相怨也。</span>會希烈鄭州守將孫液降於澄，澄引兵屯鄭州。詔以都統司馬寶鼎薛珏爲汴州刺史。<span class="jiazhu">都統司馬，宋、滑、河陽都統司馬也。寶鼎縣，屬河中府，本汾陰縣，開元十年獲寶鼎，更名。珏，古岳翻。</span></p>
<p class="em2 strong">李勉至長安，素服待罪；議者多以<span class="yinhao">「勉失守大梁，<span class="jiazhu">勉失守事見二百二十九卷建中四年。</span>不應尙爲相。」</span><span class="jiazhu">相，息亮翻。</span>李泌言於上曰：<span class="yinhao">「李勉公忠雅正，而用兵非其所長。及大梁不守，將士棄妻子而從之者殆二萬人，足以見其得衆心矣。且劉洽出勉麾下，勉至睢陽，<span class="jiazhu">睢陽，宋州。</span>悉舉其衆以授之，卒平大梁，<span class="jiazhu">卒，子恤翻。</span>亦勉之功也。」</span>上乃命勉復其位。議者又言：<span class="yinhao">「韓滉聞鑾輿在外，聚兵脩石頭城，<span class="jiazhu">事見二百二十九卷建中四年。</span>陰蓄異志。」</span>上疑之，以問李泌，對曰：<span class="yinhao">「滉公忠清儉，自車駕在外，滉貢獻不絕。<span class="jiazhu">事見上卷。</span>且鎭江東十五州，盜賊不起，皆滉之力也。<span class="jiazhu">唐時浙江東、西道所統，惟潤、昇、常、湖、蘇、杭、睦、越、明、台、溫、衢、處、婺十四州。前此滉遣宣、潤弩手援寧陵，蓋兼統宣州，爲十五州也。</span>所以脩石頭城者，滉見中原板蕩，謂陛下將有永嘉之行，<span class="jiazhu">引晉永嘉之亂元帝南渡以爲言。</span>爲迎扈之備耳。此乃人臣忠篤之慮，柰何更以爲罪乎！滉性剛嚴，不附權貴，故多謗毀，願陛下察之，臣敢保其無他。」</span>上曰：<span class="yinhao">「外議洶洶，章奏如麻，<span class="jiazhu">如麻，言其多如麻可束也。</span>卿弗聞乎？」</span>對曰：<span class="yinhao">「臣固聞之。其子皋爲考功員外郎，今不敢歸省其親，<span class="jiazhu">省，悉景翻，覲省也。</span>正以謗語沸騰故也。」</span>上曰：<span class="yinhao">「其子猶懼如此，卿柰何保之？」</span>對曰：<span class="yinhao">「滉之用心，臣知之至熟。願上章明其無他，<span class="jiazhu">願上，時掌翻。</span>乞宣示中書，使朝衆皆知之。」</span><span class="jiazhu">朝衆，謂在朝百官之衆也。朝，直遙翻；下同。</span>上曰：<span class="yinhao">「朕方欲用卿，人亦何易何保！愼勿違衆，恐幷爲卿累也。」</span><span class="jiazhu">易，以豉翻。累，良瑞翻。</span>泌退，遂上章，請以百口保滉。他日，上謂泌曰：<span class="yinhao">「卿竟上章，已爲卿留中。<span class="jiazhu">爲，于僞翻。</span>雖知卿與滉親舊，豈得不自愛其身乎！」</span>對曰：<span class="yinhao">「臣豈肯私於親舊以負陛下！顧滉實無異心，臣之上章，以爲朝廷，非爲身也。」</span>上曰：<span class="yinhao">「如何其爲朝廷？」</span><span class="jiazhu">爲，于僞翻；下同。</span>對曰：<span class="yinhao">「今天下旱、蝗，關中米斗千錢，倉廩耗竭，而江東豐稔。願陛下早下臣章，<span class="jiazhu">下，戶嫁翻；下同。</span>以解朝衆之惑，面諭韓皋使之歸覲，<span class="jiazhu">歸覲者，歸覲省父母也。</span>令滉感激無自疑之心，速運糧儲，豈非爲朝廷邪！」</span>上曰：<span class="yinhao">「善！朕深諭之矣。」</span>卽下泌章，令韓皋謁告歸覲，面賜緋衣，諭以<span class="yinhao">「卿父比有謗言，<span class="jiazhu">比，毗至翻。</span>朕今知其所以，釋然不復信矣。」</span><span class="jiazhu">復，扶又翻。</span>因言：<span class="yinhao">「關中乏糧，歸語卿父，<span class="jiazhu">語，牛倨翻。</span>宜速致之。」</span>皋至潤州，滉感悅流涕，卽日，自臨水濱發米百萬斛，聽皋留五日卽還朝。皋別其母，啼聲聞於外；<span class="jiazhu">聞，音問。</span>滉怒，召出，撻之，自送至江上，冒風濤而遣之。旣而陳少遊聞滉貢米，亦貢二十萬斛。<span class="jiazhu">陳少遊時鎭淮南。</span>上謂李泌曰：<span class="yinhao">「韓滉乃能化陳少遊貢米矣！」</span>對曰：<span class="yinhao">「豈惟少遊，諸道將爭入貢矣！」</span></p>
<p class="em2 strong"><span class="yinwen">40</span>吏部尙書、同平章事蕭復奉使自江、淮還，<span class="jiazhu">蕭復出使見二百二十九卷興元元年四月。還，從宣翻，又如字。</span>與李勉、盧翰、劉從一俱見上。<span class="jiazhu">見，賢遍翻。</span>勉等退，復獨留，言於上曰：<span class="yinhao">「陳少遊任兼將相，首敗臣節，<span class="jiazhu">敗，補邁翻。陳少遊事見二百二十九卷建中四年。</span>韋皋幕府下僚，獨建忠義，<span class="jiazhu">韋皋事見二百二十八卷建中四年。</span>請以皋代少遊鎭淮南。」</span><span class="jiaozhusup">【章：乙十五行本「南」下有「使善惡者著明」五字；乙十一行本同；孔本同；張校同；退齋校同。】</span>上然之。尋遣中使馬欽緒揖劉從一，附耳語而去。諸相還閤。<span class="jiazhu">諸相在省中坐政事堂，旣退，各居閤子。</span>從一詣復曰：<span class="yinhao">「欽緒宣旨，令從一與公議朝來所言事，卽奏行之，<span class="jiazhu">朝，如字；下朝來同。</span>勿令李、盧知。敢問何事也？」</span>復曰：<span class="yinhao">「唐、虞黜陟，岳牧僉諧。<span class="jiazhu">事見《堯典》、《舜典》。</span>爵人於朝，與士共之。<span class="jiazhu">《王·王制》之言。</span>使李、盧不堪爲相，則罷之。旣在相位，朝廷政事，安得不與之同議而獨隱此事乎！此最當今之大弊，朝來主上已有斯言，<span class="jiazhu">朝，早也，陟遙翻。</span>復已面陳其不可，不謂聖意尙爾。復不惜與公奏行之，但恐浸以成俗，未敢以告。」</span>竟不以語從一。從一奏之，<span class="jiazhu">語，牛倨翻。</span>上愈不悅，復乃上表辭位，乙丑，罷爲左庶子。</p>
<p class="em2 strong">劉洽克汴州，得《李希烈起居注》，云<span class="yinhao">「某月日，陳少遊上表歸順。」</span><span class="jiazhu">史究言陳少遊敗臣節之事。</span>少遊聞之慙懼，發疾，十二月，乙亥，薨，贈太尉，賻祭如常儀。<span class="jiazhu">賻，符遇翻。</span></p>
<p class="em2 strong">淮南大將王韶欲自爲留後，令將士推己知軍事，且欲大掠，韓滉遣使謂之曰：<span class="yinhao">「汝敢爲亂，吾卽日全軍渡江誅汝矣！」</span>韶等懼而止。上聞之喜，謂李泌曰：<span class="yinhao">「滉不惟安江東，又能安淮南，眞大臣之器，卿可謂知人！」</span>庚辰，加滉平章事、江淮轉運使。滉運江、淮粟帛入貢府，<span class="jiazhu">謂朝廷受貢、藏財物之府。</span>無虛月，朝廷賴之，使者勞問相繼，<span class="jiazhu">使，疏吏翻。勞，力到翻。</span>恩遇始深矣。</p>
<p class="em2 strong"><span class="yinwen">41</span>是歲，蝗徧遠近，草木無遺，惟不食稻，大饑，道殣相望。<span class="jiazhu">《詩》云：行有死人，尙或殣之。殣，渠吝翻，瘞尸也；又餓殍爲殣。道殣相望，本《左傳》之言。</span></p>
<p class="strong"><span class="section" id="title-4"><span data-head-description="德宗神武聖文皇帝六" data-head-level="h4" data-head-title="貞元元年">貞元元年</span></span><span class="biaozhusup" data-rel="（乙丑、七八五年）"></span></p>
<p class="em2 strong"><span class="yinwen">1</span>春，正月，丁酉朔，赦天下，改元。</p>
<p class="em2 strong"><span class="yinwen">2</span>癸丑，贈顏眞卿司徒，諡曰文忠。</p>
<p class="em2 strong"><span class="yinwen">3</span>新州司馬盧𣏌<span class="jiazhu">盧𣏌貶新州見二百二十九卷建中四年。</span>遇赦，移吉州長史，謂人曰：<span class="yinhao">「吾必再入。」</span>未幾，上果用爲饒州刺史。<span class="jiazhu">幾，居豈翻。</span>給事中袁高應草制，執以白盧翰、劉從一曰：<span class="yinhao">「盧𣏌作相，致鑾輿播遷，海內瘡痍，柰何遽遷大郡！願相公執奏。」</span>翰等不從，更命他舍人草制。<span class="jiazhu">更，工衡翻；下更赦同。</span>乙卯，制出，高執之不下，<span class="jiazhu">執之不肯書讀。下，戶嫁翻。</span>且奏：<span class="yinhao">「𣏌極惡窮凶，百辟疾之若讎，六軍思食其肉，何可復用！」</span><span class="jiazhu">復，扶又翻。</span>上不聽。補闕陳京、趙需等上疏曰：<span class="yinhao">「𣏌三年擅權，<span class="jiazhu">建中二年盧𣏌爲相，四年貶。</span>百揆失敍，<span class="jiazhu">《書·舜典》：納于百揆，百揆時敍。孔安國《註》曰：舜舉八凱，使揆度百事，百事時敍，無廢事業。今云失敍，謂事業廢也。</span>天地神祇所知，華夏、蠻貊同棄。儻加巨姦之寵，必失萬姓之心。」</span>丁巳，袁高復於正牙論奏。<span class="jiazhu">唐謂大明宮、含光殿爲正牙，亦謂之南牙。</span>上曰：<span class="yinhao">「𣏌已再更赦。」</span>高曰：<span class="yinhao">「赦者止原其罪，不可爲刺史。」</span>陳京等亦爭之不已，曰：<span class="yinhao">「𣏌之執政，百官常如兵在其頸；今復用之，則姦黨皆唾掌而起。」</span>上大怒，左右辟易，<span class="jiazhu">辟，讀曰闢。易，如字。辟易，言開遠而易其故處。</span>諫者稍引卻；京顧曰：<span class="yinhao">「趙需等勿退，此國大事，當以死爭之。」</span>上怒稍解。戊午，上謂宰相：<span class="yinhao">「與𣏌小州刺史，可乎？」</span>李勉曰：<span class="yinhao">「陛下欲與之，雖大州亦可，其如天下失望何！」</span>壬戌，以𣏌爲澧州別駕。使謂袁高曰：<span class="yinhao">「朕徐思卿言，誠爲至當。」</span><span class="jiazhu">當，丁浪翻。</span>又謂李泌曰：<span class="yinhao">「朕已可袁高所奏。」</span>泌曰：<span class="yinhao">「累日外人竊議，比陛下於桓、靈；今承德音，乃堯、舜之不逮也！」</span>上悅。𣏌竟卒於澧州。高，恕己之孫也。<span class="jiazhu">袁恕己與張柬之等誅二張，中宗復辟。</span></p>
<p class="em2 strong"><span class="yinwen">4</span>三月，李希烈陷鄧州。</p>
<p class="em2 strong"><span class="yinwen">5</span>戊午，以汴滑節度使李澄爲鄭滑節度使。<span class="jiazhu">汴州歸劉洽，李澄得鄭州，故以鄭滑節授之。</span></p>
<p class="em2 strong"><span class="yinwen">6</span>以代宗女嘉誠公主妻田緒。<span class="jiazhu">嘉城，縣名，隋置，唐爲松州治所。妻，七細翻。</span></p>
<p class="em2 strong"><span class="yinwen">7</span>李懷光都虞候呂鳴岳密通款於馬燧，事泄，懷光殺之，屠其家。事連幕僚高郢、李鄘，懷光集將士而責之，郢、鄘抗言逆順，無所慙隱，懷光囚之。鄘，邕之姪孫也。<span class="jiazhu">李邕以讒死於天寶之末。</span>馬燧軍寶鼎，敗懷光兵於陶城，<span class="jiazhu">敗，補邁翻。《唐書·地理志》：河中有陶城府。酈道元曰：陶城在蒲坂城西北，卽舜所都也。舜陶河濱，蓋卽此地，與歷山相近。按唐河中府治河東縣。河東，古蒲坂也。</span>斬首萬餘級；分兵會渾瑊，逼河中。</p>
<p class="em2 strong"><span class="yinwen">8</span>夏，四月，丁丑，以曹王皋爲荊南節度；<span class="jiazhu"><span class="yinhao">「節度」</span>之下，當有<span class="yinhao">「使」</span>字。</span>李希烈將李思登以隨州降之。</p>
<p class="em2 strong"><span class="yinwen">9</span>壬午，馬燧、渾瑊破李懷光兵於長春宮南，遂掘塹圍宮城；懷光諸將相繼來降。詔以燧、瑊爲招撫使。</p>
<p class="em2 strong"><span class="yinwen">10</span>五月，丙申，劉洽更名玄佐。<span class="jiazhu">更，工衡翻。</span></p>
<p class="em2 strong"><span class="yinwen">11</span>韓遊瓌請兵於渾瑊，共取朝邑；<span class="jiazhu">朝，直遙翻。</span>李懷光將閻晏欲爭之，士卒指邠軍曰：<span class="yinhao">「彼非吾父兄，則吾子弟，<span class="jiazhu">朔方軍分屯河中、邠州，故云然。時韓遊瓌將邠軍以討李懷光。</span>柰何以白刃相向乎！」</span>語甚囂。<span class="jiazhu">囂，喧也。</span>晏遽引兵去。懷光知衆心不從，乃詐稱欲歸國，聚貨財，飾車馬，云俟路通入貢，由是得復踰旬月。<span class="jiazhu">史言李懷光偷延視息。復，扶又翻。</span></p>
<p class="em2 strong"><span class="yinwen">12</span>六月，辛巳，以劉玄佐兼汴州刺史。</p>
<p class="em2 strong"><span class="yinwen">13</span>辛卯，以金吾大將軍韋皋爲西川節度使。<span class="jiazhu">爲韋皋以功烈著於西南張本。</span></p>
<p class="em2 strong"><span class="yinwen">14</span>朱滔病死，將士奉前涿州刺史劉怦知軍事。<span class="jiazhu">自朱滔得幽州，滔每出兵，皆以劉怦知留後事，素得衆心，故滔死而衆奉之。怦，普耕翻。</span></p>
<p class="em2 strong"><span class="yinwen">15</span>時連年旱、蝗，<span class="jiazhu">《老子》有言：師之所聚，荊棘生焉。大兵之後，必有凶年。</span>度支資糧匱竭，<span class="jiazhu">度，徒洛翻。</span>言事者多請赦李懷光。李晟上言：<span class="yinhao">「赦懷光有五不可：<span class="jiazhu">晟，成正翻。上，時掌翻。</span>河中距長安纔三百里，同州當其衝，多兵則未爲示信，少兵則不足隄防，<span class="jiazhu">少，詩沼翻。</span>忽驚東偏，<span class="jiazhu">同州在長安東北。</span>何以制之！一也；今赦懷光，必以晉、絳、慈、隰還之，渾瑊旣無所詣，康日知又應遷移，<span class="jiazhu">先已命渾瑊爲蒲、絳節度使，康日知爲晉、慈、隰節度使，故云然。渾，戶昆翻，又戶本翻。瑊，古咸翻。</span>土宇不安，何以獎勵！二也；陛下連兵一年，討除小醜，兵力未窮，遽赦其反逆之罪；今西有吐蕃，北有回紇，南有淮西，<span class="jiazhu">吐，從暾入聲。紇，下沒翻。李希烈時據淮西僭號，故以之與二虜並言。</span>皆觀我強弱，不謂陛下施德澤，愛黎元，乃謂兵屈於人而自罷耳，必競起窺覦之心，三也；<span class="jiazhu">覦，音俞。</span>懷光旣赦，則朔方將士皆應敍勳行賞，<span class="jiazhu">謂解奉天圍勳賞。將，卽亮翻。</span>今府庫方虛，賞不滿望，是愈激之使叛，四也；旣解河中，罷諸道兵，賞典不舉，怨言必起，五也。今河中斗米五百，芻藳且盡，牆壁之間，餓殍甚衆。<span class="jiazhu">殍，彼表翻。</span>且軍中大將殺戮略盡，陛下但敕諸道圍守旬時，彼必有內潰之變，何必養腹心之疾爲他日之悔哉！」</span>又請發兵二萬，自備資糧，獨討懷光。秋，七月，甲午朔，馬燧自行營入朝，奏稱：<span class="yinhao">「懷光凶逆尤甚，赦之無以令天下，願更得一月糧，必爲陛下平之。」</span><span class="jiazhu">燧，音遂。朝，直遙翻。必爲，于僞翻。《考異》曰：《鄴侯家傳》稱：<span class="yinhao">「李泌語曰：『臣但恐梟於帳下太速，何足憂也！臣能爲陛下取之。』上曰：『未諭卿意，何故以太速爲憂，而卿能取也？』對曰：『臣爲陛下憂，不在河中，乃在太原。今馬燧亦蹭蹬矣，領河東十萬之師，遣王權領五千人赴難。及再幸梁、洋，遂抽歸本道。男暢在奉天，亦便北歸。陛下更收復後，宣慰云，<span class="yinhao">「王權擅抽兵馬，暢不扈從，並宜釋放。」</span>此則尤不安矣。臣比年曾與之言，甚有心路，今之雄傑也。若使之有異志，則不比希烈、朱泚之徒，或能旰食。伏望陛下聽臣之言，緩鞚遠馭以羈之。』上曰：『卿所欲何也？』對曰：『馬燧保全河東十餘州，以待陛下還宮，此亦功也。臣爲常侍，與燧兄炫同列，然其兄弟素不相能，其語無益。臣重表兄鄭叔規爲賓佐，臣令以炫意請至京城，欲與相見，卽至，臣激燧令其取李懷光自效，必可致也。因令燧爲忠臣矣。』」</span>又曰：<span class="yinhao">「貞元元年，上因郊天改元，時馬燧在太原，遣其行軍司馬鄭叔規奏事，請因鴻恩以雪懷光，幷致書信於先公。先公不與之報，留其信物，且令叔規謂之曰：『比年展奉，得接語言，心期以爲丈夫。且河東節度，以破靈曜之功，上所與也。奉天之難，握十萬強兵而令懷光解圍。及懷光圖危社稷，車駕幸梁、洋，逢此際會，又令他人立蓋代之功。今聖主已歸宮闕，懷光蹭蹬在於近畿，旦夕爲帳下所梟，乃尸居也，不速出軍收取，以自解而快上心者，卽不及矣！若河中旣平，公卽如懷光之蹭蹬矣！欲於滔、俊之下作倔強之臣，亦必不成。不言公才略不及也，緣腹中有三、二百卷書，蹭蹬至此，必自內慙，是進不立忠勳，退不能效夷狄，旣而持疑，則舟中帳下皆敵國矣。可惜八尺之軀，聲氣如鍾，而心不果決，乃婦人也，著裙可矣。欲奉答以裙衫，而家累在江東未至。今聖上收復之後，含垢匿瑕，與人更始，某又特蒙聽信，已於上前保薦，可使司徒以取懷光。今弟來又請雪之，大失所望，且望弟速去爲說。若河中旣平，司徒何面目更來朝而與士人相見！今雖請雪，昨赦書亦許束身入朝矣。若以建中同征之故，當發一使諭之，準赦歸朝，必爲保全。如不奉詔，當領全師問罪，因速上表，求自征之。至河中輕騎入朝，親稟廟略，乃天與之便也。能如是，當與司徒爲中朝應接，有須陳奏，必聞聖聽。若不能，何敢有書也！』叔規旣去，具奏於上。上每憂河中驍將達奚小俊等突犯宮闕，居常不安。會東面苑牆有崩倒者，上大驚，以爲有應之者，將啓賊。上顧問泌，對曰：『此賊不足憂也，乃猶机上肉耳。但恐梟懸太速，不得與馬燧藉手爲憂。』上曰：『古人云：<span class="yinhao">「輕敵者亡。」</span>今卿心輕敵如是，朕甚憂之！』對曰：『陛下初經難危，憂慮太過。<span class="yinhao">「輕敵者亡」</span>，誠如聖旨。至如懷光，豈可謂之敵乎！陛下比在梁、洋，元惡據宮闕，渠以朔方全軍在河中，李晟保東渭橋，此時足以傍助逆順之勢。不然，苟欲偷安，脅爲遲棊亦可，而竟如醉如魘，都不能動。今陛下復歸京闕，又安足慮之哉！臣伏計馬燧請討之章卽至。若以宗社之靈，此賊且未爲帳下所圖，得河東軍有以藉手，陛下無憂矣。不喜平懷光，先喜得馬燧也。』旣而馬燧表至，請全軍南收河中，仍自供糧。上大悅，召先公對，曰：『馬燧果請全軍討懷光來矣。兼請至行營已來自備軍糧，何其畏伏卿如此也！』對曰：『此乃畏伏天威而然，於臣何有，而能使其畏伏！臣曾與之言，諳其爲人頗見機識勢，今之雄傑也。臣昨故令叔規傳詞以激怒之，且曰：<span class="yinhao">「欲寄婦人之服。當艱虞之際，握十萬強兵，收復功在他人。今聖主已還宮闕，惟有懷光，不速收取以立功自解，他時復何面目至朝廷與公卿相見！則蹭蹬之勢，又不及懷光猶有解重圍之功。」</span>料以此告之，燧必能覺悟，果得如此。旣以師至河中，旬月當平。而燧因此有功，便爲忠臣矣。』上曰：『當盡用卿言。』初，叔規至太原，具以先公言告燧，燧搏䏶驚曰：『有是哉，賴子之至京也！不然，燧幾爲懷光矣。非賢表兄，豈有告燧者乎！』卽日上表請行。叔規又請『如泌言，先寫表本示懷光，勸其束身歸朝；彼必不從，然後表請全軍往討，則聖上信司徒誠心，又可以忠義告四鄰。不然，朝救而夕請誅，恐中外尤疑。』燧曰：『誠然。』仍令叔規草書寫表本，馳驛以告，懷光果不從，於是乃請全軍南討。尋發太原，使者相繼奏事，及與先公書，言征討之謀及須上聞者。先公因對，皆爲奏之。又諷令下營訖，輕騎由臨晉度朝謁，燧皆然之。七月，乃自臨晉、夏陽來朝。上大悅，遂具告以先公言『卿才略必可使圖懷光，初見卿請雪，朕所未諭，今乃果然。比亦有人毀卿，言詞百端，聞於遠近，惟先公保卿於朕，朕信其言。旣見卿，益知先公忠讜，豁然體卿至誠奉國矣。』燧謝恩出，而請先公至中書，具說上言，泣下拜謝。後對，上曰：『馬燧昨對，其器質意趣固不易有，且甚有心路，感而用之，必有成算，皆如卿言，信雄豪也。』」</span>按泌到長安數日，卽除常侍，時興元元年七月乙未也。八月癸卯，加燧晉、慈、隰節度使。然則癸卯之前，燧已取晉、慈、隰三州矣，故朝廷命爲副元帥以討懷光。十月，已拔絳州及猗氏等諸縣矣。貞元元年正月，改元，赦。於時燧豈得猶在太原雪懷光邪！自乙未至癸卯纔九日，自長安至晉陽千餘里，若因泌諷諭鄭叔規始來京師，又令叔規還激勸燧，又使燧以書諭懷光，懷光不從，然後上表興師伐之，事多如此，豈九日之內所能容也！此直李繁欲取馬燧平河中之功皆歸於其父耳。今從《舊·燧傳》。李肇《國史補》曰：<span class="yinhao">「馬司徒面雪李懷光。上曰：『惟卿不合雪人。』惶恐而退。李令聞之，請全軍自備資糧以討兇逆。由此李、馬不平。」</span>《邠志》曰：<span class="yinhao">「七月，馬公朝于京師，請赦懷光。隴右節度李公晟聞之，上表請發兵二萬獨討懷光，芻糧之費，軍中自備。上以李公表示馬公，因曰：『朱泚之反，不得已也。懷光勃逆，使朕再遷，此而可赦，何者爲罪！』馬公雨泣曰：『十日之內，請獻其首。』上遣之。」</span>按是時懷光垂亡，燧功已成八九，故自入朝爭之，豈肯面雪懷光邪！今從《舊傳》。</span>上許之。</p>
<p class="em2 strong"><span class="yinwen">16</span>陝虢都<span class="jiaozhusup">【章：乙十五行本「都」下有「知」字；乙十一行本同；孔本同；張校同。】</span>兵馬使達奚抱暉鴆殺節度使張勸，代總軍務，邀求旌節，且陰召李懷光將達奚小俊爲援。上謂李泌曰：<span class="yinhao">「若蒲、陝連衡，則猝不可制。<span class="jiazhu">蒲，李懷光。陝，謂抱暉。</span>且抱暉據陝，則水陸之運皆絕矣。<span class="jiazhu">江、淮水陸之運，皆經陝州而後至長安。</span>不得不煩卿一往。」</span>辛丑，以泌爲陝虢都防禦水陸運使。上欲以神策軍送泌之官，問：<span class="yinhao">「須幾何人？」</span>對曰：<span class="yinhao">「陝城三面懸絕，攻之未可以歲月下也，臣請以單騎入之。」</span>上曰：<span class="yinhao">「單騎如何可入？」</span>對曰：<span class="yinhao">「陝城之人，不貫逆命，<span class="jiazhu">貫，讀與慣同。</span>此特抱暉爲惡耳。若以大兵臨之，彼閉壁定矣。臣今單騎抵其近郊，彼舉大兵則非敵，若遣小校來殺臣，未必不更爲臣用也。<span class="jiazhu">校，戶敎翻。</span>且今河東全軍屯安邑，馬燧入朝，願敕燧與臣同辭皆行，使陝人欲加害於臣，則畏河東移軍討之，此亦一勢也。」</span><span class="jiazhu">以形臨之謂之勢。</span>上曰：<span class="yinhao">「雖然，朕方大用卿，寧失陝州，不可失卿，當更使他人往耳。」</span>對曰：<span class="yinhao">「他人必不能入。今事變之初，衆心未定，故可出其不意，奪其姦謀。他人猶豫遷延，彼旣成謀，則不得前矣。」</span>上許之。泌見陝州進奏官及將吏在長安者，<span class="jiazhu">唐諸鎭皆置進奏院在長安，以進奏官主之。</span>語之曰：<span class="yinhao">「主上以陝、虢饑，故不授泌節而領運使，欲令督江、淮米以賑之耳。<span class="jiazhu">語，牛倨翻。</span>陝州行營在夏縣，<span class="jiazhu">行營在夏縣，亦以討河中也。夏縣，唐初屬虞州，貞觀十七年屬絳州，時屬陝州。其地跨河之南北。《九域志》：夏縣在陝州北九十八里。夏，戶雅翻。</span>若抱暉可用，當使將之；有功，則賜旌節矣。」</span>抱暉覘者馳告之，<span class="jiazhu">將，卽亮翻。覘，丑廉翻。</span>抱暉稍自安。泌具以語白上曰：<span class="yinhao">「欲使其士卒思米，抱暉思節，必不害臣矣！」</span>上曰：<span class="yinhao">「善！」</span>戊申，泌與馬燧俱辭行。庚戌，加泌陝虢觀察使。</p>
<p class="em2 strong">泌出潼關，鄜坊節度使唐朝臣以步騎三千布於關外，<span class="jiazhu">朝臣時帶鄜坊節，守潼關。</span>曰：<span class="yinhao">「奉密詔送公至陝。」</span>泌曰：<span class="yinhao">「辭日奉進止，<span class="jiazhu">自唐以來，率以奉聖旨爲奉進止；蓋言聖旨使之進則進，使之止則止也。程大昌曰：今奏劄言取進止，猶言此劄之或留或卻，合稟承可否也。唐中葉遂以處分爲進止，而不曉文義者，習而不察，槪謂有旨爲進止。如《玉堂宣底》所載，凡宣旨皆云有進止者，相承之誤也。</span>以便宜從事。此一人不可相躡而來，來則吾不得入陝矣。」</span>唐臣以受詔不敢去，<span class="jiazhu"><span class="yinhao">「唐臣」</span>當作<span class="yinhao">「朝臣」</span>。</span>泌寫宣以卻之，<span class="jiazhu">沈存中曰：唐故事，中書舍人職掌詔誥，皆寫四本，一本爲底，一本爲宣。此宣，謂行出耳，未以名書也。晚唐樞密使自禁中受旨，出付中書，卽謂之宣，中書承受錄之於籍，謂之宣底，如今之聖語簿也。余謂宣者，因奉宣上旨而得名，或以口傳爲宣，或以行文書爲宣。口傳爲宣，多命中臣，而宰相亦有之。劉栖楚之叩墀也，牛僧孺宣曰：<span class="yinhao">「所奏知，門外俟進止。」</span>此宰相之口宣也。李泌寫宣以卻還唐朝臣之兵，此宰相行文書爲宣也。</span>因疾驅而前。</p>
<p class="em2 strong">抱暉不使將佐出迎，惟偵者相繼。<span class="jiazhu">偵，丑鄭翻。</span>泌宿曲沃，將佐不俟抱暉之命來迎，泌笑曰：<span class="yinhao">「吾事濟矣！」</span>去城十五里，抱揮亦出謁。泌稱其攝事保完城隍之功，曰：<span class="yinhao">「軍中煩言，不足介意。公等職事皆按堵如故。」</span>抱暉出而喜。泌旣入城視事，賓佐有請屛人白事者。<span class="jiazhu">屛，必郢翻，又卑正翻。</span>泌曰：<span class="yinhao">「易帥之際，軍中煩言，乃其常理，<span class="jiazhu">杜預註《左傳》曰：煩言，忿爭也。余謂煩，雜碎也。此煩言，謂雜碎之言。帥，所類翻。</span>泌到，自妥貼矣，<span class="jiazhu">史炤曰：妥，安也。貼，伏也，亦作<span class="yinhao">「帖」</span>。</span>不願聞也。」</span>由是反仄者皆自安。泌但索簿書，治糧儲。<span class="jiazhu">索，山客翻。治，直之翻。</span>明日，召抱暉至宅，語之曰：<span class="jiazhu">宅者，觀察所居也。唐諸鎭將吏謂節度觀察所居者爲使宅。語，牛倨翻。</span><span class="yinhao">「吾非愛汝而不誅，恐自今有危疑之地，朝廷所命將帥皆不能入，故匄汝餘生。汝爲我齎版、幣祭前使，<span class="jiazhu">爲，于僞翻。前使，謂張勸。版以祝，幣以燎。</span>愼無入關，自擇安處，潛來取家，保無他也。」</span>泌之辭行也，上籍陝將預於亂者七十五人授泌，使誅之。泌旣遣抱暉，日中，宣慰使至。泌奏：<span class="yinhao">「已遣抱暉，餘不足問。」</span>上復遣中使至陝，必使誅之。<span class="jiazhu">復，扶又翻。</span>泌不得已，械兵馬使林滔等五人送京師，懇請赦之。詔謫戍天德；<span class="jiazhu">天德軍在振武東北。宋白曰：天寶八年，張齊丘於可敦城置橫塞軍；十二年，安思順奏廢橫塞軍，請於大同城西築城置軍，玄宗賜名天安軍；乾元後，改爲天德軍。緣居人校少，遂南移四里，權居永清栅，其城則隋大同城之故墟，在牟船山鉗耳觜之北。</span>歲餘，竟殺之。而抱暉遂亡命不知所之。</p>
<p class="em2 strong">達奚小俊引兵至境，聞泌已入陝而還。</p>
<p class="em2 strong"><span class="yinwen">17</span>壬辰，<span class="jiaozhusup">【章：乙十五行本「辰」作「子」；乙十一行本同。】</span>以劉怦爲幽州、盧龍節度使。</p>
<p class="em2 strong"><span class="yinwen">18</span>大旱，灞、滻將竭，長安井皆無水。度支奏中外經費纔支七旬。</p>
</div></body></html>