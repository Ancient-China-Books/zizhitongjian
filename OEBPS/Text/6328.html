<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百八十四・隋紀八・恭皇帝下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="隋紀八">隋紀八</span></span></h1>
<p><span class="jiazhu">起強圉赤奮若<span class="biaozhusup" data-rel="">（丁丑）</span>六月，不滿一年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="恭皇帝下">恭皇帝下</span></span></h5>
<div class="yeartoc" id="year_toc_617"><p class="strong"><span class="section" id="title-3"><span data-head-description="恭皇帝下" data-head-level="h4" data-head-title="義寧元年">義寧元年</span></span><span class="biaozhusup" data-rel="">（丁丑、六一七年）</span></p></div>
<p class="em2 strong"><span class="yinwen">1</span>六月，己卯，李建成等至晉陽。</p>
<p class="em2 strong"><span class="yinwen">2</span>劉文靜勸李淵與突厥相結，<span class="jiazhu">厥，九勿翻。<span class="shu-ming">考異</span>曰：<span class="shu-ming">創業注</span>云：<span class="yinhao">「突厥去，覘人來報，文武入賀。帝曰：『且勿相賀，當爲諸君召而使之。』卽自手與突厥書。」</span>蓋溫大雅欲歸功高祖耳。今從<span class="shu-ming">唐書·劉文靜傳</span>。</span>資其士馬以益兵勢。淵從之，自爲手啓，卑辭厚禮，遺始畢可汗<span class="jiazhu">遺，于季翻。可，從刊入聲。汗，音寒。<span class="shu-ming">考異</span>曰：<span class="shu-ming">創業注</span>云：<span class="yinhao">「仍命封題，署云『名啓』。所司請改啓爲書；帝不許。」</span>按太宗云：<span class="yinhao">「太上皇稱臣於突厥，」</span>蓋謂此時，但溫大雅諱之耳。</span>云：<span class="yinhao">「欲大舉義兵，遠迎主上，復與突厥和親，如開皇之時。若能與我俱南，願勿侵暴百姓；若但和親，坐受寶貨，亦唯可汗所擇。」</span>始畢得啓，謂其大臣曰：<span class="yinhao">「隋主爲人，我所知也，若迎以來，必害唐公而擊我無疑矣。茍唐公自爲天子，我當不避盛暑，以兵馬助之。」</span>卽命以此意爲復書。使者七日而返，將佐皆喜，請從突厥之言，<span class="jiazhu">使，疏吏翻。將，卽亮翻；下同。</span>淵不可。裴寂、劉文靜皆曰：<span class="yinhao">「今義兵雖集而戎馬殊乏，胡兵非所須，<span class="jiazhu">須者，意所欲也。</span>而馬不可失；若復稽回，<span class="jiazhu">復，扶又翻。</span>恐其有悔。」</span>淵曰：<span class="yinhao">「諸君宜更思其次。」</span>寂等乃請尊天子爲太上皇，立代王爲帝，以安隋室；移檄郡縣；改易旗幟，雜用絳白，以示突厥。<span class="jiazhu">隋色尙赤。今用絳而雜之以白，示若不純於隋。幟，昌志翻。厥，九勿翻。</span>淵曰：<span class="yinhao">「此可謂『掩耳盜鍾，』<span class="jiazhu">此鄙語也；言盜鍾者惡鍾聲之聞而掩耳盜之，此可以自欺而不可以欺人也。</span>然逼於時事，不得不爾。」</span>乃許之，遣使以此議告突厥。<span class="jiazhu">使，疏吏翻。厥，九勿翻。</span></p>
<p class="em2 strong">西河郡不從淵命，甲申，淵使建成、世民將兵擊西河；<span class="jiazhu">將，卽亮翻，又音如字，領也。<span class="shu-ming">考異</span>曰：<span class="shu-ming">創業注</span>云：<span class="yinhao">「命大郎、二郎率衆討西河。」</span><span class="shu-ming">高祖</span>、<span class="shu-ming">太宗實錄</span>但云<span class="yinhao">「命太宗徇西河」</span>，蓋史官沒建成之名耳。<span class="shu-ming">唐·殷嶠傳</span>：<span class="yinhao">「從隱太子攻西河」</span>。今從<span class="shu-ming">創業注</span>。</span>命太原令太原溫大有與之偕行，<span class="jiazhu"><span class="shu-ming">隋志</span>，太原縣，舊曰晉陽，開皇十年，分置太原縣，而改後齊所置龍山縣爲晉陽縣，二縣並帶太原郡。令，力正翻。</span>曰：<span class="yinhao">「吾兒年少，<span class="jiazhu">少，詩照翻。</span>以卿參謀軍事；事之成敗，當以此行卜之。」</span>時軍士新集，咸未閱習，建成、世民與之同甘苦，遇敵則以身先之。<span class="jiazhu">先，悉薦翻。</span>近道菜果，非買不食，軍士有竊之者，輒求其主償之，亦不詰竊者，<span class="jiazhu">詰，去吉翻。</span>軍士及民皆感悅。至西河城下，民有欲入城者，皆聽其入。郡丞高德儒閉城拒守，己丑，攻拔之。執德儒至軍門，世民數之曰：<span class="yinhao">「汝指野鳥爲鸞，以欺人主，取高官，<span class="jiazhu">事見一百八十二卷大業十一年。數，所具翻，又所主翻。</span>吾興義兵，正爲誅佞人耳！」</span><span class="jiazhu">爲，于僞翻。</span>遂斬之。自餘不戮一人，秋毫無犯，各尉撫使復業，<span class="jiazhu">尉，與慰同。</span>遠近聞之大悅。<span class="jiazhu">義師初起，而人心如此，固可以取天下矣。</span>建成等引兵還晉陽，往返凡九日。<span class="jiazhu">還，從宣翻，又音如字。</span>淵喜曰：<span class="yinhao">「以此行兵，雖橫行天下可也。」</span><span class="jiazhu">言世民行兵有紀律也。</span>遂定入關之計。</p>
<p class="em2 strong">淵開倉以賑貧民，<span class="jiazhu">賑，津忍翻。</span>應募者日益多。淵命爲三軍，分左右，通謂之義士。裴寂等上淵號爲大將軍，<span class="jiazhu">上，時掌翻。</span>癸巳，建大將軍府；以寂爲長史，<span class="jiazhu">長，知兩翻。</span>劉文靜爲司馬，唐儉及前長安尉溫大雅爲記室，大雅仍與弟大有共掌機密，武士彠爲鎧曹，劉政會及武城崔善爲<span class="jiaozhusup">【爲　元刻初印本剜去。郭立暄：元刻初印本、早印乙本如此，吳本、陳本、胡本作『崔善爲』。按崔善爲<span class="shu-ming">舊唐書</span>列傳卷一四一有傳，元本誤剜『爲』字，胡本校補是。】</span>、太原張道源爲戶曹，晉陽長上邽姜謩爲司功參軍，太谷長殷開山爲府掾，<span class="jiazhu">此唐公開大將軍府，署置官屬，參用隋親王府、大將軍府、州郡官屬之制也。隋制，唯親王有掾、有屬、有記室，大將軍府有鎧曹，州郡有戶曹，皆行參軍也。煬帝改州爲郡，郡置諸司書佐，而書佐卽參軍之職，行書佐卽行參軍之職也。<span class="shu-ming">隋志</span>，武城縣，屬清河郡；上邽縣，帶天水郡；太谷縣，屬太原郡，舊曰陽邑，開皇十八年改名。彠，一虢翻。鎧，可亥翻，謩，與謨同。長，知兩翻。掾，以絹翻。</span>長孫順德、劉弘基、竇琮及鷹揚郎將高平王長諧、天水姜寶誼、陽屯爲左·右統軍；<span class="jiazhu">高平縣，後魏置高平郡，隋已改爲平高縣。煬帝改秦州爲天水郡，因古郡名也。統軍，後魏所置。將，卽亮翻。統，他綜翻。</span>自餘文武，隨才授任。又以世子建成爲隴西公，左領軍大都督，左三統軍隸焉；世民爲敦煌公，<span class="jiazhu">敦，大門翻。</span>右領軍大都督，右三統軍隸焉；各置官屬。以柴紹爲右領軍府長史；<span class="jiazhu">此左、右領軍，以總領左、右軍而名，非取隋十二衞左、右領軍之職而名也。</span>諮議譙人劉贍領西河通守。<span class="jiazhu">此大將軍府諮議參軍也。譙縣屬譙郡。贍，而豔翻。守，式又翻。</span>道源名河，開山名嶠，皆以字行。開山，不害之孫也。<span class="jiazhu">殷不害以孝行聞於陳、隋之間。</span></p>
<p class="em2 strong"><span class="yinwen">3</span>李密復帥衆向東都，<span class="jiazhu">復，扶又翻；下同。帥，讀曰率，</span>丙申，大戰于平樂園。<span class="jiazhu">此蓋卽漢、魏平樂觀之地爲園也。然漢、魏平樂觀在洛城西，隋旣遷營新都，則平樂園當在都城東。樂，音洛。</span>密左騎、右步，<span class="jiazhu">騎，奇寄翻。</span>中列強弩，鳴千鼓以衝之，東都兵大敗，密復取回洛倉。</p>
<p class="em2 strong"><span class="yinwen">4</span>突厥遣其柱國康鞘利等<span class="jiazhu">厥，九勿翻。鞘，所交翻。</span>送馬千匹詣李淵爲互市，許發兵送淵入關，多少隨所欲。<span class="jiazhu">少，詩沼翻；下同。</span>丁酉，淵引見康鞘利等，受可汗書，禮容盡恭，<span class="jiazhu">可，從刊入聲。汗，音寒。</span>贈遣康鞘利等甚厚。擇其馬之善者，止市其半；義士請以私錢市其餘，淵曰：<span class="yinhao">「虜饒馬而貪利，其來將不已，恐汝不能市也。吾所以少取者，示貧，且不以爲急故也，當爲汝貰之，<span class="jiazhu">爲，于僞翻。貰，時制翻，賒也。</span>不足爲汝費。」</span></p>
<p class="em2 strong">乙巳，靈壽賊帥郗士陵<span class="jiazhu"><span class="shu-ming">隋志</span>，靈壽縣屬恆山郡。帥，所類翻。郗，丑之翻。</span>帥衆數千降於淵，淵以爲鎭東將軍、燕郡公，<span class="jiazhu">帥，讀曰率。降，戶江翻。燕，因肩翻。</span>仍置鎭東府，補僚屬，以招撫山東郡縣。</p>
<p class="em2 strong">己巳，康鞘利北還。淵命劉文靜使於突厥以請兵，<span class="jiazhu">使，疏吏翻；下同。</span>私謂文靜曰：<span class="yinhao">「胡騎入中國，生民之大蠹也。<span class="jiazhu">騎，奇寄翻。</span>吾所以欲得之者，恐劉武周引之共爲邊患；又，胡馬行牧，不費芻粟，聊欲藉之以爲聲勢耳。數百人之外，無所用之。」</span><span class="jiazhu">觀唐公之言，豈若肅、代及石晉之君所爲哉！</span></p>
<p class="em2 strong"><span class="yinwen">5</span>秋，七月，煬帝遣江都通守王世充將江、淮勁卒，將軍王隆帥邛黃蠻，<span class="jiazhu">按<span class="shu-ming">唐書</span>，邛部有烏蠻、白蠻；又謂羣蠻種類多不可記，意必有黃蠻也。守，式又翻；下同。充將，卽亮翻，又音如字，領也。帥，讀曰率；下同。邛，渠容翻。</span>河北大使太常少卿韋霽、河南大使虎牙郎將王辯等<span class="jiazhu">二人蓋皆討捕大使也。使，疏吏翻。少，始照翻。將，卽亮翻；下同。</span>各帥所領同赴東都，相知討李密。<span class="jiazhu">帥，讀曰率。<span class="shu-ming">考異</span>曰：<span class="shu-ming">雜記</span>：<span class="yinhao">「四月，世充帥淮南兵萬人援東都。世充行至彭城，懼密衆之盛，自以兵少不敵，乃間行自黎陽濟河而至。七月，世充帥留守兵二萬擊密無功。」</span>今從<span class="shu-ming">略記</span>、<span class="shu-ming">蒲山公傳</span>。</span>霽，世康之子也。<span class="jiazhu">韋世康，開皇四大總管之一。</span></p>
<p class="em2 strong"><span class="yinwen">6</span>壬子，李淵以子元吉爲太原太守，留守晉陽官，後事悉以委之。<span class="jiazhu">守，式又翻。</span>癸丑，淵帥甲士三萬發晉陽，立軍門誓衆，幷移檄郡縣，諭以尊立代王之意；西突厥阿史那大柰亦帥其衆以從。<span class="jiazhu">大業八年，分大柰之衆居樓煩，故今亦從淵。帥，讀曰率。厥，九勿翻。從，才用翻。</span>甲寅，遣通議大夫張綸將兵徇稽胡。<span class="jiazhu">稽胡部落居邠［汾］、石間。</span>丙辰，淵至西河，慰勞吏民，<span class="jiazhu">勞，力到翻。</span>賑贍窮乏；民年七十以上，皆除散官，<span class="jiazhu">朝議等八郎，武騎等八尉，皆散官也。賑，津忍翻。贍，而豔翻。散，悉亶翻。</span>其餘豪俊，隨才授任，口詢功能，手註官秩，一日除千餘人；受官皆不取告身，<span class="jiazhu"><span class="shu-ming">唐志</span>：補官者皆給以符，謂之告身，猶今言付身也。</span>各分淵所書官名而去。淵入雀鼠谷；壬戌，軍賈胡堡，<span class="jiazhu">賈胡堡，在霍邑西北。<span class="shu-ming">括地志</span>：汾州靈石縣有賈胡堡。賈，音古。</span>去霍邑五十餘里。代王侑遣虎牙郎將宋老生帥精兵二萬屯霍邑，<span class="jiazhu">將，卽亮翻。</span>左武候大將軍屈突通<span class="jiaozhusup">【章：十二行本「通」下有「將驍果數萬」五字；乙十一行本同；孔本同；張校同；退齋校同。】</span>屯河東以拒淵。<span class="jiazhu">屈，區勿翻。</span>會積雨，淵不得進，遣府佐沈叔安等將羸兵還太原，更運一月糧。<span class="jiazhu">將，如字，卽良翻。羸，倫爲翻。還，從宣翻，又音如字。</span>乙丑，張綸克離石，殺太守楊子崇。<span class="jiazhu">煬帝改石州爲離石郡。</span></p>
<p class="em2 strong">劉文靜至突厥，見始畢可汗，請兵，且與之約<span class="jiazhu">厥，九勿翻。可，從刊入聲。汗，音寒。<span class="shu-ming">考異</span>曰：<span class="shu-ming">唐·劉文靜傳</span>曰：<span class="yinhao">「始畢曰：『唐公起事，今欲何爲？』文靜曰：『皇帝廢冢嫡，傳位後主，致斯禍亂。唐公國之懿戚，不忍坐觀成敗，故起義軍，欲黜不當立者。』」</span><span class="shu-ming">創業起居注</span>先已再遣使至突厥，不容始畢方有此問。今不取。</span>曰：<span class="yinhao">「若入長安，民衆土地入唐公，金玉繒帛歸突厥。」</span><span class="jiazhu">繒，慈陵翻。厥，九勿翻。</span>始畢大喜，丙寅，遣其大臣級失特勒先至淵軍，告以兵已上道。<span class="jiazhu">上，時掌翻。</span></p>
<p class="em2 strong">淵以書招李密。<span class="jiazhu"><span class="shu-ming">考異</span>曰：<span class="shu-ming">壺關錄</span>云：<span class="yinhao">「高祖屯壽陽，遣右衞將軍張仁則齎書招李密。」</span><span class="shu-ming">蒲山公傳</span>：<span class="yinhao">「密答書曰：『使至，辱今月十九日書』」</span>，按<span class="shu-ming">長曆</span>是月己酉朔，十九日丁卯，不應己巳還至霍邑，又發書日不應猶在壽陽。今皆不取。</span>密自恃兵強，欲爲盟主，<span class="jiaozhusup">【章：十二行本「主」下有「己巳」二字；乙十一行本同；孔本同；張校同。】</span>使祖君彥復書曰：<span class="yinhao">「與兄派流雖異，根系本同。<span class="jiazhu">唐公出於李虎，密出於李弼，是異派也。然李弼之先，本遼東襄平人。李虎祖西涼，本隴西成紀人。所謂根系，但同姓耳。</span>自唯虛薄，爲四海英雄共推盟主。<span class="jiazhu"><span class="yinhao">「唯」</span>，當作<span class="yinhao">「惟」</span>。惟，思也。詳見審是。</span>所望左提右挈，戮力同心，執子嬰於咸陽，<span class="jiazhu">以謂代王。</span>殪商辛於牧野，<span class="jiazhu">以謂煬帝。殪，於計翻。</span>豈不盛哉！」</span>且欲使淵以步騎數千自至河內，<span class="jiazhu">煬帝改懷州爲河內郡。騎，奇寄翻。</span>面結盟約。淵得書，笑曰：<span class="yinhao">「密妄自矜大，非折簡可致。吾方有事關中，若遽絕之，乃是更生一敵；不如卑辭推獎以驕其志，使爲我塞成皋之道，綴東都之兵，<span class="jiazhu">塞成皋之道，則江都信使不通；綴東都之兵，則不得西應長安。折，之舌翻。爲，于僞翻。塞，悉則翻。</span>我得專意西征。俟關中平定，據險養威，徐觀鷸蚌之勢以收漁人之功，未爲晚也。」</span><span class="jiazhu"><span class="shu-ming">戰國策</span>：趙且伐燕，蘇代爲燕說趙惠王曰：<span class="yinhao">「今者臣來過易水，蚌方出曝，鷸啄其肉，蚌合而拑其啄，鷸曰：『今日不雨，明日不雨，卽有蚌脯。』蚌亦謂鷸曰：『今日不出，明日不出，必見死鷸。』漁父見而幷獲之。今燕、趙相持，臣恐強秦之爲漁父也。」</span>唐公欲使李密與東都相持而己收漁人之利。鷸，餘律翻。</span>乃使溫大雅復書曰：<span class="yinhao">「吾雖庸劣，幸承餘緒，出爲八使，<span class="jiazhu">漢順帝遣八使。唐公使山西、河東，故云然。使，疏吏翻；下同。</span>入典六屯，<span class="jiazhu">隋制，六軍十二衞，唐公嘗爲將軍，故云。</span>顚而不扶，通賢所責。所以大會義兵，和親北狄，共匡天下，志在尊隋。天生烝民，必有司牧，當今爲牧，非子而誰！老夫年逾知命，<span class="jiazhu">孔子曰：<span class="yinhao">「五十而知天命。」</span></span>願不及此。欣戴大弟，攀鱗附翼，唯弟早膺圖籙，以寧兆民！宗盟之長，屬籍見容，<span class="jiazhu">屬籍，宗屬之籍。長，知兩翻。</span>復封於唐，斯榮足矣。殪商辛於牧野，所不忍言，執子嬰於咸陽，未敢聞命。汾晉左右，尙須安輯；盟津之會，未暇卜期。」</span><span class="jiazhu">盟，讀曰孟。</span>密得書甚喜，以示將佐曰：<span class="yinhao">「唐公見推，天下不足定矣！」</span><span class="jiazhu">將，卽亮翻。</span>自是信使往來不絕。</p>
<p class="em2 strong">雨久不止，淵軍中糧乏；劉文靜未返，或傳突厥與劉武周乘虛襲晉陽；淵召將佐謀北還。<span class="jiazhu">厥，九勿翻。還，從宣翻，又音如字。</span>裴寂等皆曰：<span class="yinhao">「宋老生、屈突通連兵據險，未易猝下。<span class="jiazhu">屈，居勿翻。</span>李密雖云連和，姦謀難測。突厥貪而無信，唯利是視。武周，事胡者也。太原一方都會，且義兵家屬在焉，不如還救根本，更圖後舉。」</span>李世民曰：<span class="yinhao">「今禾菽被野，何憂乏糧！老生輕躁，一戰可擒。<span class="jiazhu">被，皮義翻。躁，則到翻。</span>李密顧戀倉粟，未遑遠略。武周與突厥外雖相附，內實相猜。武周雖遠利太原，豈可近忘馬邑！本興大義，奮不顧身以救蒼生，當先必入咸陽，號令天下。今遇小敵，遽已班師，恐從義之徒一朝解體，還守太原一城之地爲賊耳，<span class="jiazhu">還，從宣翻，又音如字。</span>何以自全！」</span>李建成亦以爲然。淵不聽，促令引發。世民將復入諫，<span class="jiazhu">令，力丁翻。復，扶又翻。</span>會日暮，淵已寢；世民不得入，號哭於外，聲聞帳中。<span class="jiazhu">號，戶刀翻。聞，音問。</span>淵召問之，世民曰：<span class="yinhao">「今兵以義動，進戰則克，退還則散；衆散於前，敵乘於後，死亡無日，何得不悲！」</span>淵乃悟曰：<span class="yinhao">「軍已發，柰何？」</span>世民曰：<span class="yinhao">「右軍嚴而未發；<span class="jiazhu">嚴，裝也。</span>左軍雖去，計亦未遠，請自追之。」</span>淵笑曰：<span class="yinhao">「吾之成敗皆在爾，知復何言，<span class="jiazhu">復，扶又翻。</span>唯爾所爲。」</span>世民乃與建成<span class="jiaozhusup">【章：十二行本「成」下有「分道」二字；乙十一行本同；孔本同；張校同。】</span>夜追左軍復還。<span class="jiazhu">復，音如字。<span class="shu-ming">考異</span>曰：<span class="shu-ming">創業注</span>：<span class="yinhao">「帝集文武官人及大郎、二郎等而謂之曰：『以天贊我而言，應無此勢；以人事見機而發，無有不爲。借遣吾當突厥、武周之地，何有不來之理。諸公謂云何？』議者以『老生、屈突通相去不遠；李密譎誑，姦謀難測；突厥見利而行；武周，事胡者也；太原一都之會，義兵家屬在焉。愚夫所慮，伏聽敎旨。』唐公顧謂大郎、二郎曰：『爾輩何如？』對曰：『武周位極而志滿，突厥少信而貪利，外雖相附，內實相猜。突厥必欲求利太原，寧肯近忘馬邑！武周悉其此勢，未必同謀同志。老生、突厥奔競來拒，進闕圖南，退窮自北，還無所入，往無所之，畏溺先沈，近於斯矣。今禾菽被野，人馬無憂，坐卽有糧，行卽得衆。李密戀於倉粟，未遑遠略。老生輕躁，破之不疑。定業取威，在茲一決。諧人保家愛命，言不可聽。雨罷進軍，若不殺老生而取霍邑，兒等敢以死謝！』唐公喜曰：『爾謀得之，吾其決矣。三占從二，何藉輿言。懦夫之徒，幾敗乃公事耳。』」</span><span class="shu-ming">太宗實錄</span>盡以爲太宗之策，無建成名，蓋沒之耳。據建成同追左軍，則是建成意亦不欲還也。今從<span class="shu-ming">創業注</span>。</span>丙子，太原運糧亦至。</p>
<p class="em2 strong"><span class="yinwen">7</span>武威鷹揚府司馬李軌，<span class="jiazhu">煬帝改涼州爲武威郡。各郡置鷹揚府，有郎將、副郎將、長史、司馬。</span>家富，好任俠；<span class="jiazhu">好，呼到翻；下同。</span>薛舉作亂於金城，<span class="jiazhu">是年，夏四月，薛舉起。</span>軌與同郡曹珍、關謹、梁碩、李贇、安脩仁等謀曰：<span class="jiazhu">贇，於倫翻。</span><span class="yinhao">「薛舉必來侵暴，郡官庸怯，勢不能禦，吾輩豈可束手幷妻孥爲人所虜邪！<span class="jiazhu">孥，音奴。邪，音耶。</span>不若相與幷力拒之，保據河右以待天下之變。」</span>衆皆以爲然，欲推一人爲主，各相讓，莫肯當。曹珍曰：<span class="yinhao">「久聞圖讖李氏當王；<span class="jiazhu">讖，楚譖翻。</span>今軌在謀中，乃天命也。」</span>遂相與拜軌，奉以爲主。丙辰，軌令脩仁集諸胡，<span class="jiazhu">令，力丁翻。安氏，涼州豪望，世爲民夷所附，故使之集諸胡。</span>軌結民間豪傑，共起兵，執虎賁郎將謝統師、郡丞韋士政。<span class="jiazhu">賁，音奔。將，卽亮翻。統，他綜翻。</span>軌自稱河西大涼王，置官屬並擬開皇故事。關謹等欲盡殺隋官，分其家貲，軌曰：<span class="yinhao">「諸人旣逼以爲主，當稟其號令。今興義兵以救生民，乃殺人取貨，此羣盜耳，將何以濟！」</span>於是以統師爲太僕卿，士政爲太府卿。西突厥闕度設據會寧川，<span class="jiazhu">大業八年，分闕度設居會寧。厥，九勿翻。</span>自稱闕可汗，請降於軌。<span class="jiazhu">可，從刊入聲。汗，音寒。降，戶江翻。</span></p>
<p class="em2 strong"><span class="yinwen">8</span>薛舉自稱秦帝，<span class="jiazhu"><span class="shu-ming">考異</span>曰：<span class="shu-ming">唐高祖實錄</span>：<span class="yinhao">「武德元年四月辛卯，舉稱尊號。」</span>按今冬舉敗，問褚亮曰：<span class="yinhao">「天子有降事否？」</span>是則已稱尊號也。今從<span class="shu-ming">唐書·舉傳</span>。</span>立其妻鞠氏爲皇后，子仁果爲皇太子。遣仁果將兵圍天水，克之，舉自金城徙都之。仁果多力，善騎射，<span class="jiazhu">將，卽亮翻。騎，奇寄翻。</span>軍中號萬人敵；然性貪而好殺。嘗獲庾信子立，怒其不降，磔於火上，稍割以噉軍士。<span class="jiazhu">庾信自梁入關，有文名。史言薛仁果在兵間不能收禮文藝名義之士，卒以敗亡。好，呼到翻。降，戶江翻。磔，陟格翻。噉，徒濫翻。</span>及克天水，悉召富人，倒懸之，以醋灌鼻，責其金寶。舉每戒之曰：<span class="yinhao">「汝之才略足以辦事，然苛虐無恩，終當覆我國家。」</span></p>
<p class="em2 strong">舉遣晉王仁越將兵趨劍口，至河池郡；太守蕭瑀拒卻之。<span class="jiazhu">劍口，劍門關口。舉指授仁越，使之趨劍口，未至，而蕭瑀以河池拒之，遂退卻。將，卽亮翻；下同。趨，七喻翻，又逡須翻。瑀，音禹。守，式又翻。</span>又遣其將常仲興濟河擊李軌，與軌將李贇戰於昌松，<span class="jiazhu"><span class="shu-ming">隋志</span>：昌松縣，屬武威郡。</span>仲興舉軍敗沒。軌欲縱遣之，贇曰：<span class="yinhao">「力戰獲俘，復縱以資敵，將焉用之！不如盡阬之。」</span><span class="jiazhu">復，扶又翻；下同。焉，於乾翻。</span>軌曰：<span class="yinhao">「天若祚我，當擒其主，此屬終爲我有；若其無成，留之何益！」</span>乃縱之。<span class="jiazhu">李軌不殺隋官，縱薛舉兵，皆有人君之言；其才略不足以濟，則徒言無益也。</span>未幾，攻張掖、敦煌、西平、枹罕，皆克之，<span class="jiazhu">幾，居豈翻。敦，徒門翻。枹，音膚。</span>盡有河西五郡之地。</p>
<p class="em2 strong"><span class="yinwen">9</span>煬帝詔左禦衞大將軍涿郡留守薛世雄將燕地精兵三萬討李密，<span class="jiazhu">燕，因肩翻。</span>命王世充等諸將皆受世雄節度，所過盜賊，隨便誅翦。世雄行至河間，軍於七里井，<span class="jiazhu">七里井，蓋其地去河間七里，故名。</span>竇建德士衆惶懼，悉拔諸城南遁，聲言還入豆子䴚。<span class="jiazhu">䴚，各朗翻。</span>世雄以爲畏己，不復設備，建德謀還襲之。其處去世雄營百四十里，建德帥敢死士二百八十人先行，<span class="jiazhu">帥，讀曰率。</span>令餘衆續發，建德與其士衆約曰：<span class="yinhao">「夜至，則擊其營；已明，則降之。」</span><span class="jiazhu">降，戶江翻；下同。</span>未至一里所，天欲明，建德惶惑議降；會天大霧，人咫尺不相辨，建德喜曰：<span class="yinhao">「天贊我也！」</span><span class="jiazhu">贊，助也。</span>遂突入其營擊之，世雄士卒大亂，皆騰栅走。世雄不能禁，與左右數十騎遁歸涿郡，<span class="jiazhu"><span class="shu-ming">考異</span>曰：<span class="shu-ming">革命記</span>：<span class="yinhao">「帝以李密在洛口，征遼回日，令右翊衞將軍薛世雄於留鎭兵內簡練精銳及幽、易驍勇討密，經過之處，若有草竊，隨便誅翦；仍令王世充等諸軍並取世雄處分。世雄乃自領精兵六萬，四月末，至河間郡城下作營，州縣皆備牛酒軍糧以待薛將軍。時建德以無糧食，兵士先皆分散，餘軍不滿千人，在武強縣境收麥充食，聞世雄兵至河間，惶懼無計。問一女巫：『欲走避之，如何？』巫云：『不免。』問：『欲首如何？』巫云：『亦不吉。』問：『欲掩其不備擊之，如何？』巫云：『今夜天未明到，大吉。』卜時，日已午；卜處，去河間一百四十里。建德簡精兵二百八十人先行，餘勒續發。建德與衆決云：『夜到卽打，明卽降之，吉凶之事，在此舉耳。』遂行。去世雄營二里，天已屬明，又聞吹角聲擬發，建德惶惑欲降。須臾，大霧忽起，建德曰：『此天助我也。』遽引兵入營政之，兵遂大亂。世雄左右先已裝束擬發，世雄遂得上馬奔走，仍中數槍，僅而獲免。幽、易之士，並不欲作留鎭兵，先無鬬意，旣不知賊多少，悉棄甲奔亡，遂使山東賊勢轉盛。李密先招慰河北州縣，多悉從之。世雄慙憤而卒。」</span><span class="shu-ming">唐·竇建德傳</span>云：<span class="yinhao">「七月，世雄討之，建德帥敢死士千人襲之，世雄以數百騎遁去。」</span>今從<span class="shu-ming">隋·薛世雄傳</span>，以<span class="shu-ming">建德傳</span>、<span class="shu-ming">革命記</span>參之。</span>慙恚發病卒。<span class="jiazhu">恚，於避翻。卒，子恤翻。</span>建德遂圍河間。</p>
<p class="em2 strong"><span class="yinwen">10</span>八月，己卯，雨霽。庚辰，李淵命軍中曝鎧仗行裝。<span class="jiazhu">鎧，可亥翻。</span>辛巳旦，東南由山足細道趣霍邑。<span class="jiazhu">趣，七喻翻，又遂須翻。</span>淵恐宋老生不出，李建成、李世民曰：<span class="yinhao">「老生勇而無謀，以輕騎挑之，<span class="jiazhu">挑，徒了翻。</span>理無不出；脫其固守，則誣以貳於我。彼恐爲左右所奏，安敢不出！」</span>淵曰：<span class="yinhao">「汝測之善，老生不能逆戰賈胡，<span class="jiazhu">謂淵屯賈胡堡時，老生不能逆戰。賈，音古。</span>吾知其無能爲也！」</span>淵與數百騎先至霍邑城東數里以待步兵，使建成、世民將數十騎至城下，舉鞭指麾，若將圍城之狀，且詬之。<span class="jiazhu">騎，奇寄翻。詬，苦候翻。</span>老生怒，引兵三萬自東門、南門分道而出，淵使殷開山趣召後軍。<span class="jiazhu">趣，讀曰促。</span>後軍至，淵欲使軍士先食而戰，世民曰：<span class="yinhao">「時不可失。」</span>淵乃與建成陳於城東，世民陳於城南。<span class="jiazhu">陳，讀曰陣；下同。</span>淵、建成戰小卻，世民與軍頭臨淄段志玄自南原引兵馳下，<span class="jiazhu"><span class="shu-ming">新唐志</span>曰：武德元年，改鷹揚郎將曰軍頭。蓋起兵之初，已置軍頭也。後又改軍頭爲驃騎將軍。<span class="shu-ming">隋志</span>，臨淄縣屬北海郡。</span>衝老生陳，出其背，世民手殺數十人，兩刀皆缺，流血滿袖，灑之復戰。淵兵復振，<span class="jiazhu">復，扶又翻。</span>因傳呼曰：<span class="yinhao">「已獲老生矣！」</span>老生兵大敗，淵兵先趣其門，<span class="jiazhu">趣，七喻翻。</span>門閉，老生下馬投塹，劉弘基就斬之，僵尸數里。<span class="jiazhu">塹，七豔翻。僵，居良翻。</span>日已暮，淵卽命登城，時無攻具，將士肉薄而登，遂克。</p>
<p class="em2 strong">淵賞霍邑之功，軍吏疑奴應募者不得與良人同，淵曰：<span class="yinhao">「矢石之間，不辨貴賤，論勳之際，何有等差，宜並從本勳授。」</span>壬午，淵引見霍邑吏民，勞賞如西河，<span class="jiazhu">勞，力到翻。</span>選其丁壯使從軍；關中軍士欲歸者，並授五品散官，<span class="jiazhu">煬帝置散職九大夫，朝請大夫正五品，朝散大夫從五品。散，悉但翻。</span>遣歸。<span class="jiazhu">旣順其歸志，又以動關中士民之心。</span>或諫以官太濫，淵曰：<span class="yinhao">「隋氏吝惜勳賞，此所以失人心也，柰何效之！且收衆以官，不勝於用兵乎！」</span></p>
<p class="em2 strong">丙戌，淵入臨汾郡，<span class="jiazhu">平陽，古郡名，後改置唐州，後改爲晉州，開皇初，改郡曰平河；平陽縣改曰臨汾縣，惡平陽之名也；大業初，改曰臨汾郡。</span>慰撫如霍邑。庚寅，宿鼓山。<span class="jiazhu">鼓山，在絳郡北。</span>絳郡通守陳叔達拒守；辛卯，進攻，克之。叔達，陳高宗之子，有才學，淵禮而用之。</p>
<p class="em2 strong">癸巳，淵至龍門，<span class="jiazhu">龍門縣屬河東郡，在郡東北。</span>劉文靜、康鞘利以突厥兵五百人、馬二千匹來至。淵喜其來緩，謂文靜曰：<span class="yinhao">「吾西行及河，突厥始至，兵少馬多，皆君將命之功也。」</span><span class="jiazhu">厥，九勿翻。少，詩沼翻。</span></p>
<p class="em2 strong">汾陽薛大鼎說淵：<span class="jiazhu">按<span class="shu-ming">新唐書</span>，薛大鼎，蒲州汾陰人。<span class="shu-ming">隋</span>、<span class="shu-ming">唐志</span>亦皆無汾陽縣，<span class="yinhao">「陽」</span>當作<span class="yinhao">「陰」</span>。說，式芮翻。</span><span class="yinhao">「請勿攻河東，自龍門直濟河，據永豐倉，傳檄遠近，關中可坐取也。」</span>淵將從之。諸將請先攻河東，乃以大鼎爲大將軍府察非掾。<span class="jiazhu">察非掾，言使之察姦非，若漢刺姦掾也。煬帝時左、右候衞府增置察非掾。諸將，卽亮翻。掾，俞絹翻。</span></p>
<p class="em2 strong">河東縣戶曹任瓌<span class="jiazhu">河東縣，帶河東郡，舊曰蒲坂，開皇十六年改名。隋制，縣置金、戶、兵、法、士等曹佐。任，音壬。瓌，古回翻。</span>說淵曰：<span class="yinhao">「關中豪傑皆企踵以待義兵。瓌在馮翊積年，<span class="jiazhu">瓌，仁壽中爲馮翊韓城尉。說，式芮翻。企，去智翻。</span>知其豪傑，請往諭之，必從風而靡。義師自梁山濟河，指韓城，逼郃陽。<span class="jiazhu">梁山，在韓城縣界，臨河，卽<span class="shu-ming">左傳</span>所謂梁山崩者也。韓城、郃陽二縣皆屬馮翊郡，隋所置也。杜佑曰：同州韓城縣，漢爲夏陽縣，有梁山、龍門山。宋白曰：今韓城縣西南三里有夏陽故城，乃韓國故城。今縣理南二十五里有少梁故城。隋文帝分郃陽故城，於此置韓城縣，以古韓城爲名。郃，古沓翻。</span>蕭造文吏，必當望塵請服。孫華之徒，皆當遠迎，然後鼓行而進，直據永豐，雖未得長安，關中固已定矣。」</span>淵悅，以瓌爲銀青光祿大夫。<span class="jiazhu">隋制，銀青光祿，散職，從三品。</span></p>
<p class="em2 strong">時關中羣盜，孫華最強；丙申，淵至汾陰，以書招之。<span class="jiazhu">汾陰縣屬河東郡。</span>己亥，淵進軍壺口，<span class="jiazhu"><span class="shu-ming">隋志</span>：文城郡昌寧縣有壺口山。</span>河濱之民獻舟者日以百數，仍置水軍。壬寅，孫華自郃陽輕騎渡河見淵。<span class="jiazhu">騎，奇寄翻；下同。</span>淵握手與坐，慰獎之，以華爲左光祿大夫、武鄕縣公，領馮翊太守，<span class="jiazhu">隋制，散職左光祿，正二品。馮翊縣，後魏曰華陰，西魏改曰武鄕，大業初，改曰馮翊。今以開皇舊縣名封華。守，式又翻。</span>其徒有功者，委華以次授官，賞賜甚厚。使之先濟；繼遣左右統軍王長諧、劉弘基及左領軍長史陳演壽、<span class="jiazhu">陳演壽，建成府元僚。長，知兩翻。</span>金紫光祿大夫史大柰<span class="jiazhu">金紫光祿，散職，正三品。</span>將步騎六千自梁山濟，營於河西以待大軍。以任瓌爲招慰大使，瓌說韓城，下之。淵謂長諧曰：<span class="yinhao">「屈突通精兵不少，<span class="jiazhu">任，音壬。瓌，古回翻。使，疏吏翻。說，式芮翻。少，詩沼翻。</span>相去五十餘里，不敢來戰，足明其衆不爲之用。然通畏罪，不敢不出。若自濟河擊卿等，則我進攻河東，必不能守；若全軍守城，則卿等絕其河梁：<span class="jiazhu">河梁，謂蒲津橋。</span>前扼其喉，後拊其背，彼不走必爲擒矣。」</span></p>
<p class="em2 strong"><span class="yinwen">11</span>驍果從煬帝在江都者多逃去，<span class="jiazhu">驍，堅堯翻。</span>帝患之，以問裴矩，對曰：<span class="yinhao">「人情非有匹偶，難以久處，<span class="jiazhu">處，昌呂翻。</span>請聽軍士於此納室。」</span>帝從之。九月，悉召江都境內寡婦、處女集宮下，恣將士所取；或先與姦者聽自首，<span class="jiazhu">處，昌呂翻。將，卽亮翻。首，手又翻。</span>卽以配之。</p>
<p class="em2 strong"><span class="yinwen">12</span>武陽郡丞元寶藏以郡降李密，<span class="jiazhu">煬帝改魏州爲武陽郡。降，戶江翻；下同。</span>甲寅，密以寶藏爲上柱國、武陽公。寶藏使其客鉅鹿魏徵爲啓謝密，<span class="jiazhu"><span class="shu-ming">隋志</span>，鉅鹿縣屬襄國郡。</span>且請改武陽爲魏州；又請帥所部西取魏郡，<span class="jiazhu">煬帝改相州爲魏郡。帥，讀曰率。</span>南會諸將取黎陽倉。<span class="jiazhu">汲郡黎陽縣有黎陽倉。將，卽亮翻。</span>密喜，卽以寶藏爲魏州總管，召魏徵爲元帥府文學參軍，掌記室。<span class="jiazhu">帥，所類翻。</span>徵少孤貧，好讀書，有大志，<span class="jiazhu">少，詩照翻。好，呼到翻。</span>落拓不事生業。始爲道士，寶藏召典書記。密愛其文辭，故召之。</p>
<p class="em2 strong">初，貴鄕長弘農魏德深，<span class="jiazhu"><span class="shu-ming">隋志</span>：貴鄕縣，帶武陽郡。劉昫曰：魏州，漢魏郡元城縣之地。後魏天平二年，分館陶西界於今州西北三十里古趙城置貴鄕縣。後魏建德七年，以趙城卑濕，西南移三十里，就孔思集寺爲貴鄕縣。大象二年，於縣置魏州，隋改名武陽郡。<span class="shu-ming">隋志</span>，魏德深本鉅鹿人，家弘農；隋河南郡陝縣，後魏之弘農郡也。弘農郡之弘農縣，後魏之西弘農郡也。魏避諱，<span class="yinhao">「弘」</span>作<span class="yinhao">「恆」</span>。長，知兩翻。</span>爲政清靜，不嚴而治。<span class="jiazhu">治，直吏翻。</span>遼東之役，徵稅百端，使者旁午，責成郡縣，民不堪命，唯貴鄕閭里不擾，有無相通，不竭其力，所求皆給。元寶藏受詔捕賊，數調器械，<span class="jiazhu">數，所角翻。調，徒釣翻。</span>動以軍法從事。其鄰城營造，皆聚於聽事，<span class="jiazhu">聽，讀曰廳。</span>官吏遞相督責，晝夜喧囂，猶不能濟。德深聽隨便脩營，官府寂然，恆若無事，<span class="jiazhu">恆，戶登翻。</span>唯戒吏以不須過勝餘縣，使百姓勞苦；然民各自竭心，常爲諸縣之最，民愛之如父母。寶藏深害其能，遣將千兵赴東都。<span class="jiazhu">將，卽亮翻。</span>所領兵聞寶藏降密，思其親戚，輒出都門，東向慟哭而返；或勸之降密，皆泣曰：<span class="yinhao">「我與魏明府同來，何忍棄去！」</span></p>
<p class="em2 strong">河南、山東大水，餓殍滿野，<span class="jiazhu">殍，平表翻。</span>煬帝詔開黎陽倉賑之，吏不時給，死者日數萬人。徐世勣言於李密曰：<span class="yinhao">「天下大亂，本爲饑饉。<span class="jiazhu">爲，于僞翻。</span>今更得黎陽倉，大事濟矣。」</span>密遣世勣帥麾下五千人自原武濟河，<span class="jiazhu"><span class="shu-ming">隋志</span>：原武縣屬滎陽郡，開皇十六年置。帥，讀曰率。</span>會元寶藏、郝孝德、李文相及洹水賊帥張升、清河賊帥趙君德共襲破黎陽倉，據之，<span class="jiazhu"><span class="shu-ming">隋志</span>：洹水縣屬魏郡，後周置。洹，于元翻，又音桓。帥，所類翻。<span class="shu-ming">考異</span>曰：<span class="shu-ming">河洛記</span>，今年四月，祖君彥檄云：<span class="yinhao">「又得回洛，復取黎陽，天下之倉盡非隋有。」</span>而九月魏徵啓方勸取黎陽。蓋君彥爲檄，欲虛張聲勢，非事實也。</span>開倉恣民就食，浹旬間，得勝兵二十餘萬。<span class="jiazhu">浹，子協翻。勝，音升。<span class="shu-ming">考異</span>曰：<span class="shu-ming">唐·李勣傳</span>：<span class="yinhao">「勣初得黎陽倉，就食者數十萬人。魏徵、高季輔、杜正倫、郭孝恪皆客游其所，一見於衆人，卽加禮敬，引之臥內，談謔忘倦。」</span>按徵爲元寶藏作啓，方謀取黎陽倉，高季輔已爲汲令，杜正倫爲羽騎都尉，郭孝恪先在密所：足知此事爲虛。今不取。余按隋置羽騎尉，<span class="yinhao">「都」</span>字衍。</span>武安、永安、義陽、弋陽、齊郡相繼降密。<span class="jiazhu">煬帝改洛州爲武安郡，黃州爲永安郡。義陽郡，齊、梁曰司州，後魏曰郢州，後周改申州，大業二年改義州，尋改爲郡。改光州爲弋陽郡。改齊州爲齊郡。</span>竇建德、朱粲之徒亦遣使附密，<span class="jiazhu">使，疏吏翻。</span>密以粲爲揚州總管、鄧公。<span class="jiazhu">以粲總管揚州而爵爲鄧公也。</span>泰山道士徐洪客獻書於密，以爲：<span class="yinhao">「大衆久聚，恐米盡人散，師老厭戰，難可成功。」</span>勸密<span class="yinhao">「乘進取之機，因士馬之銳，沿流東指，直向江都，執取獨夫，號令天下。」</span>密壯其言，以書招之，洪客竟不出，莫知所之。</p>
<p class="em2 strong"><span class="yinwen">13</span>乙卯，張綸徇龍泉、文成等郡，<span class="jiazhu">煬帝改隰州爲龍泉郡，治隰川縣，漢之蒲子縣也。改汾州爲文城郡，治吉昌縣，後魏定陽縣也。</span>皆下之，獲文成太守鄭元璹。元璹，譯之子也。<span class="jiazhu">成隋文帝業者，鄭譯也。守，式又翻。璹，殊玉翻。</span></p>
<p class="em2 strong"><span class="yinwen">14</span>屈突通遣虎牙郎將桑顯和將驍果數千人夜襲王長諧等營，長諧等戰不利，<span class="jiazhu">將，卽亮翻。<span class="shu-ming">考異</span>曰：<span class="shu-ming">創業注</span>云：<span class="yinhao">「桑顯和帥驍果精兵數千人夜馳掩襲長諧等軍營，諧及孫華等奉敎備豫，故並覺之；伺和赴營，設伏分擊，應時摧散。」</span><span class="shu-ming">唐·高祖本紀</span>云：<span class="yinhao">「義師不利，太宗以遊騎數百掩其後，顯和潰散。」</span>按太宗時未過河西。今從<span class="shu-ming">高祖實錄</span>及<span class="shu-ming">唐·史大柰傳</span>。</span>孫華、史大柰以遊騎自後擊顯和，大破之。<span class="jiazhu">騎，奇寄翻。</span>顯和脫走入城，仍自絕河梁。丙辰，馮翊大守蕭造降於李淵。造，脩之子也。<span class="jiazhu">梁宜豐侯循，一作<span class="yinhao">「脩」</span>。</span></p>
<p class="em2 strong">戊午，淵帥諸軍圍河東，<span class="jiazhu">降，戶江翻。帥，讀曰率。<span class="shu-ming">考異</span>曰：<span class="shu-ming">創業注</span>：<span class="yinhao">「戊午，唐公親率諸軍圍河東郡，屈突通不敢出，閉門自守。城甚高峻，不易可攻，唐公觀義士等志，試遣登之，南面千餘人應時而上。時值雨甚，公命旋師。軍人時速上城，不時速下。公曰：『屈突宿衞舊人，解安陣隊，野戰非其所長，嬰城善爲捍禦。我師常勝，入必輕之，驍銳先登，恐無還路。今且示威而己，未是攻城之時，殺人得城，知何所用！』乃命還。」</span><span class="shu-ming">唐高祖實錄</span>云：<span class="yinhao">「驍勇千餘人已登其南城，高祖在東原，不之見。會暴雨，高祖鳴角收衆，由是不克。」</span>溫大雅因爲虛美耳。今不取。</span>屈突通嬰城自守。</p>
<p class="em2 strong">將佐復推淵領太尉，<span class="jiazhu">復，扶又翻。</span>增置官屬，淵從之。時河東未下，三輔豪傑至者日以千數。淵欲引兵西趣長安，<span class="jiazhu">趣，七喻翻，又逡須翻。</span>猶豫未決。裴寂曰：<span class="yinhao">「屈突通擁大衆，憑堅城，吾捨之而去，若進攻長安不克，退爲河東所踵，腹背受敵，此危道也。不若先克河東，然後西上。<span class="jiazhu">上，時掌翻。</span>長安恃通爲援，通敗，長安必破矣。」</span>李世民曰：<span class="yinhao">「不然。兵貴神速，吾席累勝之威，撫歸順之衆，鼓行而西，長安之人望風震駭，智不及謀，勇不及斷，<span class="jiazhu">斷，丁亂翻。</span>取之若振槁葉耳。若淹留自弊於堅城之下，彼得成謀脩備以待我，坐費日月，衆心離沮，<span class="jiazhu">沮，在呂翻。</span>則大事去矣。且關中蜂起之將，未有所屬，不可不早招懷也。<span class="jiazhu">將，卽亮翻；下同。</span>屈突通自守虜耳，不足爲慮。」</span>淵兩從之，留諸將圍河東，自引軍而西。</p>
<p class="em2 strong">朝邑法曹武功靳孝謨，以蒲津、中潬二城降，<span class="jiazhu"><span class="shu-ming">隋志</span>：朝邑縣，屬馮翊郡，後魏曰南五泉，西魏改焉。其地當蒲津橋西，唐改爲河西縣，梁大河爲橋，故有中潬。朝，直遙翻。靳，居焮翻。潬，徒旱翻。降，戶江翻；下同。</span>華陰令李孝常以永豐倉降，<span class="jiazhu"><span class="shu-ming">隋志</span>：華陰縣屬京兆郡。華，戶化翻。</span>仍應接河西諸軍。孝常，圓通之子也。<span class="jiazhu">李圓通寵任於開皇之初。</span>京兆諸縣亦多遣使請降。<span class="jiazhu">使，疏吏翻。</span></p>
<p class="em2 strong"><span class="yinwen">15</span>王世充、韋霽、王辯及河內通守孟善誼、河陽郡尉獨孤武都<span class="jiazhu">河陽非郡也。隋制，舊有兵處，州刺史帶諸軍事以統之。煬帝罷州置郡，別置都尉領兵，與郡不相知。<span class="yinhao">「郡尉」</span>，當作<span class="yinhao">「都尉」</span>。</span>各帥所領會東都，<span class="jiazhu">帥，讀曰率；下同。</span>唯王隆後期不至。<span class="jiazhu">王隆，帥邛黃蠻者也。</span>己未，越王侗使虎賁郎將劉長恭等帥留守兵，龐玉等帥偃師兵，與世充等合十餘萬衆，擊李密於洛口，<span class="jiazhu">賁，音奔。守，式又翻。帥，讀曰率。<span class="shu-ming">考異</span>曰：<span class="shu-ming">略記</span>作<span class="yinhao">「乙丑」</span>。<span class="shu-ming">河洛記</span>作<span class="yinhao">「十二曰」</span>。<span class="shu-ming">蒲山公傳</span>：<span class="yinhao">「九月十一日，師出東都。」</span>按<span class="shu-ming">長曆</span>，是月己酉朔，乙丑十七日也。今從<span class="shu-ming">蒲山公傳</span>。</span>與密夾洛水相守。煬帝詔諸軍皆受世充節度。<span class="jiazhu"><span class="shu-ming">考異</span>曰：<span class="shu-ming">略記</span>云：<span class="yinhao">「世充擊密，罔不摧破，露布相續而來，百姓忻忻歡詠於道。」</span><span class="shu-ming">蒲山公傳</span>云：<span class="yinhao">「自秋徂冬，凡經三十餘戰，世充多敗績。」</span><span class="shu-ming">河洛記</span>云：<span class="yinhao">「四十餘戰，世充無功。」</span>三書相違，莫知孰是，今皆不取，唯勝負有顯狀者存之。</span></p>
<p class="em2 strong">帝遣攝江都郡丞馮慈明向東都，爲密所獲，密素聞其名，<span class="jiazhu">慈明事煬帝於幷省，歷位于朝，其名夙著。</span>延坐勞問，<span class="jiazhu">勞，力到翻。</span>禮意甚厚，因謂曰：<span class="yinhao">「隋祚已盡，公能與孤立大功乎？」</span>慈明曰：<span class="yinhao">「公家歷事先朝，<span class="jiazhu">朝，直遙翻。</span>榮祿兼備。不能善守門閥，乃與玄感舉兵，偶脫罔羅，得有今日，唯圖反噬，未諭高旨。莽、卓、敦、玄<span class="jiazhu">王莽、董卓、王敦、桓玄。</span>非不強盛，一朝夷滅，罪及祖宗。僕死而後已，不敢聞命！」</span>密怒，囚之。慈明說防人席務本，<span class="jiazhu">說，輸芮翻。</span>使亡走。奉表江都，及致書東都論賊形勢，至雍丘，爲密將李公逸所獲，<span class="jiazhu">將，卽亮翻；下同。</span>密又義而釋之；出至營門，翟讓殺之。慈明，子琮之子也。<span class="jiazhu">馮子琮事高齊，死於琅邪王儼之難。</span></p>
<p class="em2 strong">密之克洛口也，<span class="jiazhu">是年二月，密克洛口。</span>箕山府郎將張季珣固守不下，<span class="jiazhu">大業十二年，移箕山、公路二府守洛口倉。</span>密以其寡弱，遣人呼之。季珣罵密極口，密怒，遣兵攻之，不能克。時密衆數十萬在其城下，季珣四面阻絕，所領不過數百人，而執志彌固，誓以必死。久之，糧盡水竭，<span class="jiazhu">城在原上，汲道不通，故水竭。</span>士卒羸病，<span class="jiazhu">羸，倫爲翻。</span>季珣撫循之，一無離叛，自三月至于是月，城遂陷。季珣見密不肯拜，曰：<span class="yinhao">「天子爪牙，何容拜賊！」</span>密猶欲降之，誘諭終不屈，乃殺之。<span class="jiazhu">降，戶江翻。<span class="shu-ming">考異</span>曰：<span class="shu-ming">隋書·季珣傳</span>云：<span class="yinhao">「密攻之經三年，遂爲所陷。」</span>又云：<span class="yinhao">「密壯而釋之；翟讓從求金不得，遂殺之。」</span><span class="shu-ming">河洛記</span>曰：<span class="yinhao">「自三月至九月不下，後爲糧盡水竭，乃被摧陷。生獲珣於牙門，遣人宣之，以降爲度。珣更張目極罵，不肯低屈；遂殺之。」</span>按密明年已降唐，安得三年攻守箕山之事，今參取二書，去其牴悟者而已。</span>季珣，祥之子也。<span class="jiazhu">漢王諒舉兵，張祥守井陘不下。</span></p>
<p class="em2 strong"><span class="yinwen">16</span>庚申，李淵帥諸軍濟河；<span class="jiazhu">帥，讀曰率；下同。</span>甲子，至朝邑，舍於長春宮，<span class="jiazhu"><span class="shu-ming">隋志</span>：朝邑縣有長春宮。</span>關中士民歸之者如市。丙寅，淵遣世子建成、司馬劉文靜帥王長諧等諸軍數萬人屯永豐倉，守潼關以備東方兵，慰撫使竇軌等受其節度；敦煌公世民帥劉弘基等諸軍數萬人徇渭北，慰撫使殷開山等受其節度。軌，琮之兄也。</p>
<p class="em2 strong">冠氏長于志寧、安養尉顏師古<span class="jiazhu">冠氏，春秋邑名。隋分館陶東界置冠氏縣，屬武陽郡。安養縣，屬襄陽郡。劉昫曰：漢鄧城，古樊城也，宋改安養縣，後周廢山都、樊城二縣入焉。使，疏吏翻。敦，徒門翻。</span>及世民婦兄長孫無忌謁見淵於長春宮。<span class="jiazhu">兄長，知兩翻。見，賢遍翻。</span>師古名籀，以字行；<span class="jiazhu">籀，直又翻。</span>志寧，宣敏之兄子；<span class="jiazhu">于宣敏見一百七十五卷陳宣帝太建十三年。</span>師古，之推之孫也；<span class="jiazhu">顏之推見一百七十三卷陳宣帝太建九年。</span>皆以文學知名，無忌仍有才略。淵皆禮而用之，以志寧爲記室，師古爲朝散大夫，無忌爲渭北行軍典籤。<span class="jiazhu">朝散大夫，隋散職，從五品。自親王府至州郡皆有典籤。朝，直遙翻。</span></p>
<p class="em2 strong">屈突通聞淵西入，署鷹揚郎將湯陰堯君素領河東通守，<span class="jiazhu"><span class="shu-ming">隋志</span>：湯陰縣屬汲郡。</span>使守蒲坂，<span class="jiazhu">隋河東郡治河東縣，古蒲坂也。坂，音反。</span>自引兵數萬趣長安，<span class="jiazhu">趣，七喻翻。<span class="shu-ming">考異</span>曰：<span class="shu-ming">唐書·通傳</span>云：<span class="yinhao">「將自武關趨藍田，赴長安。」</span>疑其太迂，今但云趨長安。</span>爲劉文靜所遏。將軍劉綱戍潼關，屯都尉南城，<span class="jiazhu">隋潼關有守兵，故置都尉。</span>通欲往依之，王長諧先引兵襲斬綱，據城以拒通，通退保北城。淵遣其將呂紹宗等攻河東，不能克。<span class="jiazhu">將，卽亮翻。</span></p>
<p class="em2 strong">柴紹之自長安赴太原也，<span class="jiazhu">是年五月，紹赴太原。</span>謂其妻李氏曰：<span class="yinhao">「尊公舉兵，今偕行則不可，留此則及禍，柰何？」</span>李氏曰：<span class="yinhao">「君弟速行，<span class="jiazhu">弟，與第同。</span>我一婦人，易以潛匿，<span class="jiazhu">易，以鼓翻。</span>當自爲計。」</span>紹遂行。李氏歸鄠縣別墅，<span class="jiazhu"><span class="shu-ming">隋志</span>，鄠縣屬京兆郡。鄠，音戶。墅，承與翻。</span>散家貲，聚徒衆。淵從弟神通在長安，<span class="jiazhu">從，才用翻；下之從同。</span>亡入鄠縣山中，與長安大俠史萬寶等起兵以應淵。西域商胡何潘仁入司竹園爲盜，<span class="jiazhu"><span class="shu-ming">隋志</span>：京兆府盩厔縣有司竹園。</span>有衆數萬，劫前尙書右丞李綱爲長史，<span class="jiazhu">長，知兩翻。</span>李氏使其奴馬三寶說潘仁<span class="jiazhu">說，輸芮翻。</span>與之就神通，合勢攻鄠縣，下之。神通衆逾一萬，自稱關中道行軍總管，以前樂城長令狐德棻爲記室。<span class="jiazhu">考之<span class="shu-ming">隋志</span>，惟信安郡有樂城縣。又河間郡樂壽縣，舊曰樂城。長，知兩翻。令，方定翻。棻，扶分翻；下同。</span>德棻，熙之子也。<span class="jiazhu">令狐熙事宇文氏，著勞績於河西。</span>李氏又使馬三寶說羣盜李仲文、向善志、丘師利等，皆帥衆從之。仲文，密之從父；師利，和之子也。<span class="jiazhu">丘和以饋食爲煬帝所寵用。說，輸芮翻。帥，讀曰率。</span>西京留守屢遣兵討潘仁等，皆爲所敗。<span class="jiazhu">敗，補邁翻。</span>李氏徇盩厔、武功、始平，皆下之，<span class="jiazhu">盩厔，音舟窒。<span class="shu-ming">隋志</span>，始平縣屬京兆郡。唐改曰興平。</span>衆至七萬。左親衞段綸，文振之子也，娶淵女，<span class="jiazhu">段文振見一百八十一卷大業八年。<span class="shu-ming">考異</span>曰：<span class="shu-ming">唐太宗實錄</span>云：<span class="yinhao">「隱太子以琅邪長公主妻之。」</span>劉子玄<span class="shu-ming">唐高祖實錄</span>及<span class="shu-ming">新唐書</span>皆云<span class="yinhao">「高密大長公主適段綸。」</span>蓋改封。</span>亦聚徒於藍田，<span class="jiazhu"><span class="shu-ming">隋志</span>：藍田縣屬京兆郡。</span>得萬餘人。及淵濟河，神通、李氏、綸各遣使迎淵。<span class="jiazhu">使，疏吏翻；下同。</span>淵以神通爲光祿大夫，子道彥爲朝請大夫，綸爲金紫光祿大夫；<span class="jiazhu">隋散職，光祿從一品，金紫正三品，朝請正五品。朝，直遙翻。</span>使柴紹將數百騎並南山迎李氏。<span class="jiazhu">將，卽亮翻。騎，奇寄翻。並，步浪翻。自華山而南，接盩厔、鄠、杜諸山，皆長安南山也。</span>何潘仁、李仲文、向善志及關中羣盜，皆請降於淵，淵一一以書慰勞授官，<span class="jiazhu">降，戶江翻。勞，力到翻；下同。</span>使各居其所，受敦煌公<span class="jiazhu">敦，徒門翻。</span>世民節度。</p>
<p class="em2 strong">刑部尙書領京兆內史衞文昇年老，<span class="jiazhu">煬帝改京兆、河南尹爲內史。</span>聞淵兵向長安，憂懼成疾，不復預事，<span class="jiazhu">復，扶又翻。</span>獨左翊衞將軍陰世師、京兆郡丞骨儀奉代王侑乘城拒守。己巳，淵如蒲津；庚午，自臨晉濟渭，<span class="jiazhu">朝邑，古臨晉地。</span>至永豐勞軍，開倉賑飢民。<span class="jiazhu">賑，油忍翻。</span>辛未，還長春宮；壬申，進屯馮翊。<span class="jiazhu"><span class="shu-ming">隋志</span>：馮翊縣，帶郡。</span>世民所至，吏民及羣盜歸之如流，世民收其豪俊以備僚屬，營于涇湯，<span class="jiazhu">涇陽縣屬京兆郡。</span>勝兵九萬。<span class="jiazhu">勝，音升；下同。</span>李氏將精兵萬餘會世民於渭北，與柴紹各置幕府，號<span class="yinhao">「娘子軍」</span>。</p>
<p class="em2 strong">先是，平涼奴賊數萬圍扶風太守竇璡，<span class="jiazhu">帝改原州爲平涼郡，岐州爲扶風郡。先，悉薦翻。守，式又翻。璡，將鄰翻。</span>數月不下，賊中食盡。丘師利遣其弟行恭帥五百人負米麥持牛酒詣奴賊營，<span class="jiazhu">帥，讀曰率。</span>奴帥長揖，行恭手斬之，<span class="jiazhu">帥，所類翻。</span>謂其衆曰：<span class="yinhao">「汝輩皆良人，何故事奴為主，使天下謂之奴賊！」</span>衆皆俯伏曰：<span class="yinhao">「願改事公。」</span>行恭卽帥其衆與師利共謁世民於渭北，<span class="jiazhu">帥，讀曰率；下同。</span>世民以爲光祿大夫。璡，琮之從子也。<span class="jiazhu">從，才用翻。</span>隰城尉房玄齡謁世民於軍門，<span class="jiazhu"><span class="shu-ming">考異</span>曰：<span class="shu-ming">舊唐書·玄齡傳</span>云：<span class="yinhao">「溫彥博又薦焉。」</span>按彥博時在羅藝所。今不取。</span>世民一見如舊識，署記室參軍，引爲謀主。玄齡亦自以爲遇知己，罊竭心力，知無不爲。</p>
<p class="em2 strong">淵命劉弘基、殷開山分兵西略扶風，有衆六萬，南渡渭水，屯長安故城。<span class="jiazhu"><span class="shu-ming">考異</span>曰：<span class="shu-ming">創業注</span>云：<span class="yinhao">「敦煌公自涇陽趨司竹，留弘基、開山屯長安故城。」</span>今從<span class="shu-ming">唐書·弘基傳</span>。</span>城中出戰，弘基逆擊，破之。世民引兵趣司竹，李仲文、何潘仁、向善志皆帥衆從之，頓于阿城，<span class="jiazhu">趣，七喻翻。帥，讀曰率。阿城，卽秦阿房宮城。</span>勝兵十三萬，軍令嚴整，秋毫不犯。乙亥，世民自盩厔遣使白淵，請期日赴長安。淵曰：<span class="yinhao">「屈突東行不能復西，不足虞矣！」</span><span class="jiazhu">屈，居勿翻。復，扶又翻。</span>乃命建成選倉上精兵自新豐趣長樂宮，<span class="jiazhu">新豐縣屬京兆郡；長樂宮，故漢宮也。樂，音洛。</span>世民帥新附諸軍北屯長安故城，<span class="jiazhu">自盩厔趣長安，故謂之北。</span>至並聽敎。<span class="jiazhu">並至所期之地聽敎令。</span>延安、上郡、雕陰皆請降於淵。丙子，淵引軍西行，<span class="jiazhu">自馮翊西行。降，戶江翻。</span>所過離宮園苑皆罷之，出宮女還其親屬。冬，十月，辛巳，淵至長安，營於春明門之西北，<span class="jiazhu">春明門，長安城東面三門之中門也。</span>諸軍皆集，合二十餘萬。淵命各依壁壘，毋得入村落侵暴。屢遣使至城下諭衞文昇等以欲尊隋之意，不報。辛卯，命諸軍進圍城。甲午，淵遷館於安興坊。<span class="jiazhu">安興城，蓋在安興門外。<span class="shu-ming">雍錄</span>：長安城東面三門，通化、春明、安興。帥，讀曰率。</span></p>
<p class="em2 strong"><span class="yinwen">17</span>巴陵校尉鄱陽董景珍、雷世猛、旅帥鄭文秀、許玄徹、萬瓚、徐德基、郭華、沔陽張繡等謀據郡叛隋，<span class="jiazhu"><span class="shu-ming">隋志</span>：巴陵郡，梁置巴州；平陳，改曰岳州，大業初，改曰羅州，尋改爲郡。煬帝改大都督爲校尉，帥都督爲旅帥。沔陽郡，後置復州，大業初，改曰沔州，尋改爲郡。校，戶敎翻，帥，所類翻；下同。瓚，藏旱翻。沔，彌兗翻。</span>推景珍爲主。景珍曰：<span class="yinhao">「吾素寒賤，不爲衆所服。羅川令蕭銑，梁室之後，<span class="jiazhu">按<span class="shu-ming">隋書·帝紀</span>，羅川縣卽巴陵郡之羅縣。銑，梁宣帝曾孫巖之孫。</span>寬仁大度，請奉之以從衆望。」</span>乃遣使報銑。<span class="jiazhu">使，疏吏翻。</span>銑喜從之，聲言討賊，召募得數千人。銑，巖之孫也。<span class="jiazhu">蕭巖奔陳見開皇八年；見殺見［開皇］九年。</span></p>
<p class="em2 strong">會潁川賊帥沈柳生寇羅川，<span class="jiazhu">煬帝改許州爲潁川郡。</span>銑與戰不利，因謂其衆曰：<span class="yinhao">「今天下皆叛，隋政不行，巴陵豪傑起兵，欲奉吾爲主。若從其請以號令江南，可以中興梁祚，以此召柳生，亦當從我矣。」</span>衆皆悅，聽命，乃自稱梁公，改隋服色旗幟皆如梁舊。柳生卽帥衆歸之，以柳生爲車騎大將軍。起兵五日，遠近歸附者至數萬人，遂帥衆向巴陵。景珍遣徐德基帥郡中豪傑數百人出迎，<span class="jiazhu">幟，昌志翻。帥，讀曰率。騎，奇寄翻。</span>未及見銑，柳生與其黨謀曰：<span class="yinhao">「我先奉梁公，勳居第一。今巴陵諸將，皆位高兵多，我若入城，返出其下。不如殺德基，質其首領，<span class="jiazhu">將，卽亮翻。質，音致。</span>獨挾梁公進取郡城，則無出我右者矣。」</span>遂殺德基。入白銑，銑大驚曰：<span class="yinhao">「今欲撥亂反正，忽自相殺，吾不能爲若主矣。」</span>因步出軍門。柳生大懼，伏地請罪，銑責而赦之，陳兵入城。景珍言於銑曰：<span class="yinhao">「徐德基建義功臣，而柳生無故擅殺之，此而不誅，何以爲政！且柳生爲盜日久，今雖從義，凶悖不移，<span class="jiazhu">悖，蒲妹翻，又蒲沒翻。</span>共處一城，<span class="jiazhu">處，昌呂翻。</span>勢必爲變。失今不取，後悔無及！」</span>銑又從之。景珍收柳生，斬之，其徒皆潰去。丙申，銑築壇燔燎，自稱梁王，改元鳴鳳。</p>
<p class="em2 strong"><span class="yinwen">18</span>壬寅，王世充夜渡洛水，營於黑石，明日，分兵守營，自將精兵陳於洛北。李密聞之，引兵渡洛逆戰，密兵大敗，柴孝和溺死。密帥麾下精騎渡洛南，<span class="jiazhu">將，卽亮翻。陳，讀曰陣。帥，讀曰率。</span>餘衆東走月城，<span class="jiazhu">月城，蓋臨洛水築偃月城，與倉城相應。</span>世充追圍之。密自洛南策馬直趣黑石，<span class="jiazhu">趣，七喻翻。</span>營中懼，連舉六烽，世充釋月城之圍，狼狽自救；密還與戰，大破之，斬首三千餘級。</p>
<p class="em2 strong"><span class="yinwen">19</span>甲辰，李淵命諸軍攻城，約<span class="yinhao">「毋得犯七廟及代王宗室，違者夷三族！」</span>孫華中流矢卒。<span class="jiazhu">中，竹仲翻。</span>十一月，丙辰，軍頭雷永吉先登，<span class="jiazhu"><span class="shu-ming">考異</span>曰：<span class="shu-ming">唐高祖實錄</span>作<span class="yinhao">「雷紹」</span>，今從<span class="shu-ming">創業注</span>。</span>遂克長安。代王在東宮，左右奔散，唯侍讀姚思廉侍側。軍士將登殿，思廉厲聲訶之曰：<span class="yinhao">「唐公舉義兵、匡帝室，卿等毋得無禮！」</span>衆皆愕然，布立庭下。<span class="jiazhu">訶，虎何翻。愕，五各翻。</span>淵迎王於東宮，遷居大興殿後，<span class="jiazhu">大興殿，隋宮正殿也，未卽尊位，故居殿後。</span>聽思廉扶王至順陽閤下，泣拜而去。思廉，察之子也。<span class="jiazhu">姚察，事陳，以文義稱。</span>淵還，舍於長樂宮，<span class="jiazhu">樂，音洛。</span>與民約法十二條，悉除隋苛禁。</p>
<p class="em2 strong">淵之起兵也，留守官發其墳墓，毀其五廟。<span class="jiazhu">隋制，諸公立五廟。</span>至是，衞文昇已卒，戊午，執陰世師、骨儀等，數以貪婪苛酷，且拒義師，俱斬之，<span class="jiazhu">卒，子恤翻。數，所具翻，又所主翻。按<span class="shu-ming">隋書</span>稱<span class="yinhao">「陰世師少有節槪，性忠厚，多武藝。骨儀性剛鯁，有不可奪之志。于時朝政浸亂，濁貨公行，天下士大夫莫不變節，儀獨厲志守常，介然獨立。」</span>如此，則皆隋之良也。唐公特以其發墳墓、毀家廟，拒守不下而誅之；數以貪婪苛酷，非其罪也。觀<span class="shu-ming">通鑑</span>所書，可謂微而顯矣。婪，盧含翻。<span class="shu-ming">考異</span>曰：<span class="shu-ming">隋書</span>、<span class="shu-ming">北史·衞玄傳</span>皆曰：<span class="yinhao">「城陷，歸于家，義寧中卒。」</span>按文昇與二人俱爲留守官，不容獨免。今從<span class="shu-ming">唐·本紀</span>。</span>死者十餘人，餘無所問。</p>
<p class="em2 strong">馬邑郡丞三原李靖，素與淵有隙，<span class="jiazhu"><span class="shu-ming">隋志</span>，三原縣屬京兆郡。煬帝改朔州爲馬邑郡。<span class="shu-ming">考異</span>曰：柳芳<span class="shu-ming">唐曆</span>及<span class="shu-ming">唐書·靖傳</span>云：<span class="yinhao">「高祖擊突厥於塞外。靖察高祖知有四方之志，因自鎖上變，將詣江都，至長安，道塞不通而止。」</span>按太宗謀起兵，高祖尙未知，知之猶不從。當擊突厥之時，未有異志，靖何從察知之！又上變當乘驛取疾，何爲自鎖也！今依<span class="shu-ming">靖行狀</span>云：<span class="yinhao">「昔在隋朝，曾經忤旨。及茲城陷，高祖追責舊言。公忼慨直論，特蒙宥釋。」</span>但<span class="shu-ming">行狀</span>題云魏徵撰，非也。按徵以貞觀十七年卒，靖二十三年乃卒，蓋後人爲之，託徵名。又敍靖事極怪誕無取，唯此可爲據耳。</span>淵入城，<span class="jiaozhusup">【章：十二行本「城」下有「收靖」二字；乙十一行本同；孔本同；退齋校同。】</span>將斬之。靖大呼曰：<span class="jiazhu">呼，火故翻。</span><span class="yinhao">「公興義兵，欲平暴亂，乃以私怨殺壯士乎！」</span>世民爲之固請，<span class="jiazhu">爲，于僞翻。</span>乃捨之。世民因召置幕府。靖少負志氣，有文武才略，其舅韓擒虎每撫之曰：<span class="yinhao">「可與言將帥之略者，獨此子耳！」</span> <span class="jiazhu">少，詩照翻。將，卽亮翻。帥，所類翻。</span></p>
<p class="em2 strong"><span class="yinwen">20</span>王世充自洛北之敗，堅壁不出；越王侗遣使勞之，<span class="jiazhu">侗，他紅翻，又音同。使，疏吏翻。勞，力到翻。</span>世充慙懼，請戰於密。丙辰，世充與密夾石子河而陳，密布陳南北十餘里。<span class="jiazhu">陳，讀曰陣。</span>翟讓先與世充戰，不利而退；世充逐之，王伯當、裴仁基從旁橫斷其後，密勒中軍擊之，世充大敗，西走。<span class="jiazhu"><span class="shu-ming">考異</span>曰：前已有丙辰、戊午，欲各敍西京、東都事，使不相亂，故重出。按<span class="shu-ming">通鑑</span>下文書<span class="yinhao">「戊午，殺翟讓」</span>，<span class="shu-ming">考異</span>於此兼言之。</span></p>
<p class="em2 strong">翟讓司馬王儒信勸讓自爲大冢宰，總領衆務，以奪密權，讓不從。讓兄柱國滎陽公弘，<span class="jiazhu"><span class="shu-ming">考異</span>曰：<span class="shu-ming">河洛記</span>作<span class="yinhao">「洪」</span>。今從<span class="shu-ming">蒲山公傳</span>。</span>粗愚人也，謂讓曰：<span class="yinhao">「天子汝當自爲，柰何與人！汝不爲者，我當爲之！」</span>讓但大笑，不以爲意，密聞而惡之。<span class="jiazhu">惡，烏路翻。</span>總管崔世樞自鄢陵初附於密，<span class="jiazhu">鄢陵縣，隋屬潁川郡。鄢，謁晚翻，又於建翻，又音偃。</span>讓囚之私府，責其貨，世樞營求未辦，遽欲加刑。讓召元帥府記室邢義期博，逡巡未就，杖之八十。<span class="jiazhu">帥，所類翻。逡，七旬翻。</span>讓謂左長史房彥藻曰：<span class="yinhao">「君前破汝南，<span class="jiazhu">長，知兩翻。煬帝改蔡州爲汝南郡。</span>大得寶貨，獨與魏公，全不與我！魏公我之所立，事未可知！」</span>彥藻懼，以狀告密，因與左司馬鄭頲共說密曰：<span class="yinhao">「讓貪愎不仁，<span class="jiazhu">頲，他鼎翻。說，式芮翻。愎，符逼翻。</span>有無君之心，宜早圖之。」</span>密曰：<span class="yinhao">「今安危未定，遽相誅殺，何以示遠！」</span>頲曰：<span class="yinhao">「毒蛇螫手，壯士解腕，<span class="jiazhu">螫，音釋。腕，烏貫翻。</span>所全者大故也。彼先得志，悔無所及。」</span>密乃從之，置酒召讓。戊午，讓與兄弘及兄子司徒府長史摩侯同詣密，密與讓、弘、裴仁基、郝孝德共坐，單雄信等皆立侍，<span class="jiazhu">長，知兩翻。郝，呼各翻。單，慈淺翻。<span class="shu-ming">考異</span>曰：<span class="shu-ming">河洛記</span>云：<span class="yinhao">「密讓讓兄子摩侯、王儒信同榻而坐。」</span>今從<span class="shu-ming">蒲山公傳</span>。</span>房彥藻、鄭頲往來檢校。密曰：<span class="yinhao">「今日與達官飲，不須多人，<span class="jiazhu">達官，猶言顯官也。</span>左右止留<span class="jiaozhusup">【章：十二行本「留」下有「數人」二字；乙十一行本同；孔本同；張校同。】</span>給使而已。」</span>密左右皆引去，讓左右猶在。彥藻白密曰：<span class="yinhao">「今方爲樂，<span class="jiazhu">樂，音洛。</span>天時甚寒，司徒左右，請給酒食。」</span>密曰：<span class="yinhao">「聽司徒進止。」</span>讓曰：<span class="yinhao">「甚佳。」</span>乃引讓左右盡出，獨密下壯士蔡建德持刀立侍。食未進，密出良弓，與讓習射，讓方引滿，建德自後斫之，踣於牀前，<span class="jiazhu">踣，蒲北翻。</span>聲若牛吼，幷弘、摩侯、儒信皆殺之。徐世勣走出，門者斫之傷頸，王伯當遙訶止之。單雄信叩頭請命，密釋之。左右驚擾，莫知所爲，密大言曰：<span class="yinhao">「與君等同起義兵，本除暴亂。司徒專行暴虐，陵辱羣僚，無復上下；今所誅止其一家，諸君無預也。」</span>命扶徐世勣置幕下，親爲傅瘡。<span class="jiazhu">爲，于僞翻。</span>讓麾下欲散，密使單雄信前往宣慰，密尋獨騎入其營，<span class="jiazhu">獨騎，猶言單騎也。騎，奇寄翻。</span>歷加撫諭，令世勣、雄信、伯當分領其衆，中外遂定。讓殘忍，摩侯猜忌，儒信貪縱，故死之日，所部無哀之者；然密之將佐始有自疑之心矣。始，王世充知讓與密必不久睦，冀其相圖，得從而乘之。及聞讓死，大失望，歎曰：<span class="yinhao">「李密天資明決，爲龍爲蛇，固不可測也！」</span></p>
<p class="em2 strong"><span class="yinwen">21</span>壬戌，李淵備法駕迎代王卽皇帝位於天興殿，<span class="jiazhu">天興殿，當作大興殿。</span>時年十三，大赦改元，<span class="jiazhu">改元義寧。</span>遙尊煬帝爲太上皇。甲子，淵自長樂宮入長安。以淵爲假黃鉞、使持節、大都督內外諸軍事、尙書令、大丞相，進封唐王。<span class="jiazhu">樂，音洛。使，疏吏翻。令，力定翻。相，息亮翻。</span>以武德殿爲丞相府，改敎稱令，日於虔化門視事。<span class="jiazhu">虔化門，在大興殿前東偏。</span>乙丑，榆林、靈武、平涼、安定諸郡皆遣使請命。<span class="jiazhu">使，疏吏翻。</span>丙寅，詔軍國機務，事無大小，文武設官，位無貴賤，憲章賞罰，咸歸相府；唯郊祀天地，四時禘祫奏聞。<span class="jiazhu">祫，戶夾翻。</span>置丞相府官屬，<span class="jiazhu"><span class="shu-ming">考異</span>曰：<span class="shu-ming">唐·帝紀</span>在十二月癸未。今從<span class="shu-ming">創業注</span>。</span>以裴寂爲長史，劉文靜爲司馬。何潘仁使李綱入見，<span class="jiazhu">長，知兩翻。見，賢遍翻。</span>淵留之，以爲丞相府司錄，<span class="jiazhu">錄者，總錄一府之事。隋自文帝受禪後，不復有丞相府，亦無官屬。唐公輔政，位絕羣后，凡官屬皆復特置之。</span>專掌選事。<span class="jiazhu">選，宣戀翻。</span>又以前考功郎中竇威爲司錄參軍，使定禮儀。威，熾之子也。<span class="jiazhu">竇熾，隋初三公。</span>淵傾府庫以賜勳人，國用不足，右光祿大夫劉世龍獻策，<span class="jiazhu">隋散職，左右光祿，從一品。</span>以爲<span class="yinhao">「今義師數萬，並在京師，樵蘇貴而布帛賤；請伐六街及苑中樹爲樵，<span class="jiazhu">長安城中六街；苑城包漢故都，抵渭水。</span>以易布帛，可得數十萬匹。」</span>淵從之。己巳，以李建成爲唐世子，李世民爲京兆尹、秦公，李元吉爲齊公。</p>
<p class="em2 strong"><span class="yinwen">22</span>河南諸郡盡附李密，唯滎陽太守郇王慶、梁郡太守楊汪尙爲隋守。<span class="jiazhu">慶，河間王弘之子；弘，高祖從祖弟也。煬帝改宋州爲梁郡。郇，音荀。爲，于僞翻；下同。</span>密以書招慶，爲陳利害，且曰：<span class="yinhao">「王之家世，本住山東，本姓郭氏，乃非楊族。芝焚蕙歎，事不同此。」</span>初，慶祖父元孫早孤，隨母郭氏養於舅族。及武元帝從周<span class="jiaozhusup">【章：十二行本「文」下有「帝」字；乙十一行本同；孔本同。】</span>起兵關中，<span class="jiazhu">楊忠，諡武元皇帝。</span>元孫在鄴，恐爲高氏所誅，<span class="jiazhu">北齊高氏。</span>冒姓郭氏，故密云然。慶得書惶恐，卽以郡降密，<span class="jiazhu">降，戶江翻；下同。</span>復姓郭氏。</p>
<p class="em2 strong"><span class="yinwen">23</span>十二月，癸未，追諡唐王淵大父襄公爲景王；考仁公爲元王，夫人竇氏爲穆妃。<span class="jiazhu">襄公，虎。仁公，昞。竇氏，毅之女，是爲太穆皇后。諡，神至翻。</span></p>
<p class="em2 strong"><span class="yinwen">24</span>薛舉遣其子仁果寇扶風，唐弼據汧源拒之。<span class="jiazhu">汧源縣，隋屬扶風郡。汧，苦堅翻。</span>舉遣使招弼，弼乃殺李弘芝，請降於舉，<span class="jiazhu">唐弼立李弘芝見一百八十二卷大業十年。使，疏吏翻。降，戶江翻。</span>仁果乘其無備，襲破之，悉幷其衆。弼以數百騎走詣扶風請降，扶風太守竇璡殺之。舉勢益張，<span class="jiazhu">守，式又翻。張，知亮翻。</span>衆號三十萬，謀取長安；聞丞相淵已定長安，遂圍扶風。淵使李世民將兵擊之。<span class="jiazhu">將，卽亮翻。</span>又使姜謩、竇軌俱出散關，<span class="jiazhu">大散關，在扶風郡陳倉縣西南。散，悉亶翻。</span>安撫隴右；左光祿大夫李孝恭招慰山南；府戶曹張道源招慰山東。<span class="jiazhu">道源，丞相府戶曹也。</span>孝恭，淵之從父兄子也。<span class="jiazhu">從，才用翻。</span></p>
<p class="em2 strong">癸巳，世民擊薛仁果於扶風，大破之，追奔至壠坻而還。<span class="jiazhu">坻，丁禮翻，又丁計翻。還，從宣翻，又如字。</span>薛舉大懼，問其羣臣曰：<span class="yinhao">「自古天子有降事乎？」</span>黃門侍郎錢唐褚亮曰：<span class="jiazhu"><span class="shu-ming">隋志</span>，錢唐縣屬餘杭郡。降，戶江翻。</span><span class="yinhao">「趙佗歸漢，<span class="jiazhu">事見<span class="shu-ming">漢高祖</span>、<span class="shu-ming">文帝紀</span>。佗，徒何翻。</span>劉禪仕晉，<span class="jiazhu">事見<span class="shu-ming">魏紀</span>、<span class="shu-ming">晉紀</span>。</span>近世蕭琮，至今猶貴。<span class="jiazhu">謂蕭氏子弟也。</span>轉禍爲福，自古有之。」</span>衞尉卿郝瑗趨進曰：<span class="yinhao">「陛下失問！褚亮之言又何悖也！<span class="jiazhu">郝，呼各翻。瑗，于眷翻。悖，蒲妹翻。</span>昔漢高祖屢經奔敗，<span class="jiazhu">見<span class="shu-ming">本紀</span>。</span>蜀先主亟亡妻子，<span class="jiazhu">見<span class="shu-ming">漢獻帝紀</span>。亟，去吏翻。</span>卒成大業；<span class="jiazhu">卒，子恤翻。</span>陛下柰何以一戰不利，遽爲亡國之計乎！」</span>舉亦悔之曰：<span class="yinhao">「聊以此試君等耳。」</span>乃厚賞瑗，引爲謀主。</p>
<p class="em2 strong"><span class="yinwen">25</span>乙未，平涼留守張隆，丁酉，河池太守蕭瑀及扶風、漢陽郡相繼來降。<span class="jiazhu">煬帝改成州爲漢陽郡，武都仇池之地也。守，式又翻。降，戶江翻。</span>以竇璡爲工部尙書、燕國公，<span class="jiazhu">璡，則鄰翻。燕，因肩翻。</span>蕭瑀爲禮部尙書、宋國公。<span class="jiazhu">瑀，音禹。</span></p>
<p class="em2 strong"><span class="yinwen">26</span>姜謩、竇軌進至長道，<span class="jiazhu">元魏分上祿置長道縣，隋屬漢陽郡。</span>爲薛舉所敗，引還。<span class="jiazhu">敗，補邁翻。還，從宣翻。</span>淵使通議大夫醴泉劉世讓安集唐弼餘黨，<span class="jiazhu">通議大大，隋散職，從四品。<span class="shu-ming">隋志</span>，醴泉縣屬京兆郡，後魏之寧夷縣，開皇十八年改名。</span>與舉相遇，戰敗，爲舉所虜。</p>
<p class="em2 strong"><span class="yinwen">27</span>李孝恭擊破朱粲，諸將請盡殺其俘，<span class="jiazhu">將，卽亮翻。</span>孝恭曰：<span class="yinhao">「不可，自是以往，誰復肯降矣！」</span><span class="jiaozhusup">【章：十二行本「矣」下有「皆釋之」三字；乙十一行本同；孔本同；張校同；退齋校同。】</span><span class="jiazhu">復，扶又翻。</span>於是自金川出巴、蜀，檄書所至，降附者三十餘州。<span class="jiazhu"><span class="shu-ming">隋志</span>，金川縣，帶西城郡，漢西城縣地；梁初曰上廉，後曰吉陽，西魏改曰吉安，後周以西城入焉；大業三年，改曰金川，以其地產金也。自金川出巴中，自巴中則至蜀矣。</span></p>
<p class="em2 strong"><span class="yinwen">28</span>屈突通與劉文靜相持月餘，通復使桑顯和夜襲其營，<span class="jiazhu">屈，居勿翻。復，扶又翻。</span>文靜與左光祿大夫段志玄悉力苦戰，顯和敗走，盡俘其衆，通勢益蹙。或說通降，通泣曰：<span class="yinhao">「吾歷事兩主，<span class="jiazhu">兩主，謂文帝、煬帝。說，式芮翻。降，戶江翻；下同。</span>恩顧甚厚。食人之祿而違其難，<span class="jiazhu">難，乃旦翻。</span>吾不爲也！」</span>每自摩其頸曰：<span class="yinhao">「要當爲國家受一刀！」</span>勞勉將士，未嘗不流涕，<span class="jiazhu">爲，于僞翻。勞，力到翻。將，卽亮翻。</span>人亦以此懷之。丞相淵遣其家僮召之，通立斬之。及聞長安不守，家屬悉爲淵所虜，乃留顯和鎭潼關，引兵東出，將趣洛陽。<span class="jiazhu">趣，七喻翻，又逡須翻。</span>通適去，顯和卽以城降文靜。<span class="jiazhu">降，戶江翻。</span>文靜遣竇琮等將輕騎與顯和追之，及於稠桑。<span class="jiazhu">虢州湖城縣有稠桑驛。琮，徂宗翻。將，卽亮翻，又音如字，領也。騎，奇寄翻。</span>通結陳自固，<span class="jiazhu">陳，讀曰陣。</span>竇琮遣通子壽往諭之，通罵曰：<span class="yinhao">「此賊何來！昔與汝爲父子，今與汝爲仇讎！」</span>命左右射之。<span class="jiazhu">射，而亦翻。</span>顯和謂其衆曰：<span class="yinhao">「今京城已陷，汝輩皆關中人，去欲何之！」</span>衆皆釋仗而降。通知不免，下馬東南向再拜號哭曰：<span class="jiazhu">號，戶刀翻。</span><span class="yinhao">「臣力屈至此，非敢負國，天地神祇實知之！」</span><span class="jiazhu">祇，其支翻。</span>軍人執通送長安，<span class="jiazhu"><span class="shu-ming">考異</span>曰：<span class="shu-ming">革命記</span>：<span class="yinhao">「高祖令諸將擊通，通走出潼關。仍令通子壽隨軍喚父，至稠桑，追及之。壽告通云：『天下今旣喪亡，相王舉義兵，平定禍亂；大人須轉禍爲福，以自保全。單馬輕身，將欲何往？』通叱壽云：『此賊何由可耐！』引弓射之。壽招喚通兵士，並悉放仗來降。壽乃馳走抱通，『請大人屈節歸義。』通遂回首東南，雨淚號哭，口稱至尊：『臣力屈以至於此，非臣敢虧名節，違背國恩。』然始收淚赴軍，以見唐王。」</span>今從<span class="shu-ming">唐書</span>。<span class="shu-ming">唐·裴矩傳</span>：<span class="yinhao">「屈突通敗問至江都，煬帝問矩方略，矩曰：『太原有變，京畿不靜，遙爲處分，恐失事機；唯鑾輿早還，方可平定。』」</span>按隋失天下，皆因矩諂諛所致，豈敢輒勸帝西還！蓋矩經事唐朝，其子孫及史官附益此語，欲蓋其惡耳。今所不取。</span>淵以爲兵部尙書，賜爵蔣公，<span class="jiazhu">蔣，古國名。</span>兼秦西元帥府長史。<span class="jiazhu">長，知兩翻。</span></p>
<p class="em2 strong">淵遣通至河東城下招諭堯君素，君素見通，歔欷不自勝，<span class="jiazhu">歔，音虛。欷，音希，又許旣翻。勝，音升。</span>通亦泣下霑衿，因謂君素曰：<span class="yinhao">「吾軍已敗，義旗所指，莫不響應，事勢如此，卿宜早降。」</span>君素曰：<span class="yinhao">「公爲國大臣，主上委公以關中，代王付公以社稷，柰何負國生降，乃更爲人作說客邪！<span class="jiazhu">降，戶江翻。爲，于僞翻。說，輸芮翻。邪，音耶。</span>公所乘馬，卽代王所賜也，公何面目乘之哉！」</span>通曰：<span class="yinhao">「吁，君素，我力屈而來！」</span>君素曰：<span class="yinhao">「方今力猶未屈，何用多言！」</span>通而慙而退。</p>
<p class="em2 strong"><span class="yinwen">29</span>東都米斗三錢，<span class="jiaozhusup">【章：十二行本「錢」作「千」；乙十一行本同；孔本「三」作「千」；退齋校同。】</span>人餓死者什二三。</p>
<p class="em2 strong"><span class="yinwen">30</span>庚子，王世充軍士有亡降李密者，密問：<span class="yinhao">「世充軍中何所爲？」</span>軍士曰：<span class="yinhao">「比見益募兵，再饗將士，不知其故。」</span><span class="jiazhu">比，毗至翻。</span>密謂裴仁基曰：<span class="yinhao">「吾幾落奴度中，<span class="jiazhu">幾，居依翻。</span>光祿知之乎？吾久不出兵，世充芻糧將竭，求戰不得，故募兵饗士，欲乘月晦以襲倉城耳，宜速備之。」</span>乃命平原公郝孝德、琅邪公王伯當、齊郡公孟讓勒兵分屯倉城之側以待之。<span class="jiazhu">郝，呼各翻。邪，音耶。</span>其夕三鼓，世充兵果至，伯當先遇之，與戰，不利。世充兵卽陵城，總管魯儒拒卻之；伯當更收兵擊之，世充大敗，斬其驍將費青奴，<span class="jiazhu">驍，堅堯翻。將，卽亮翻。費，扶沸翻。</span>士卒戰溺死者千餘人。世充屢與密戰，不勝，<span class="jiazhu"><span class="shu-ming">考異</span>曰：<span class="shu-ming">蒲山公傳</span>云：<span class="yinhao">「自洛北敗至此，七十餘戰。」</span><span class="shu-ming">河洛記</span>云：<span class="yinhao">「四十餘戰，再三失利。」</span>今但云屢與密戰。</span>越王侗遣使勞之，<span class="jiazhu">侗，他紅翻。使，疏吏翻。勞，力到翻。</span>世充訴以兵少，數戰疲弊；<span class="jiazhu">少，詩沼翻。數，所角翻。</span>侗以兵七萬益之。</p>
<p class="em2 strong"><span class="yinwen">31</span>劉文靜等引兵東略地，取弘農郡，遂定新安以西。<span class="jiazhu"><span class="shu-ming">隋志</span>：河南郡陝縣，舊置弘農郡，大業初置弘農宮。別自有弘農郡，領弘農、盧氏、長泉、朱陽等縣。新安縣亦屬河南郡，其地在陝東。則取弘農郡，併弘農宮取之矣。</span></p>
<p class="em2 strong"><span class="yinwen">32</span>甲辰，李淵遣雲陽令詹俊、武功縣正李仲袞徇巴、蜀，下之。<span class="jiazhu"><span class="shu-ming">隋志</span>：雲陽、武功二縣皆屬京兆郡。煬帝改縣尉爲縣正。詹，姓也。周有詹父，楚有詹尹。<span class="shu-ming">考異</span>曰：<span class="shu-ming">創業注</span>云：<span class="yinhao">「十一月甲子，遣使慰諭巴蜀。」</span><span class="shu-ming">實錄</span>在十一月甲辰，<span class="shu-ming">唐曆</span>在十二月丙午。未知<span class="shu-ming">創業注</span>所云者卽俊等邪，爲別使也？今從<span class="shu-ming">實錄</span>。</span></p>
<p class="em2 strong"><span class="yinwen">33</span>乙巳，方與賊帥張善安襲陷廬江郡，<span class="jiazhu"><span class="shu-ming">隋志</span>：方與縣屬彭城郡。煬帝改廬州爲廬江郡。方與，音房豫。帥，所類翻。</span>因渡江，歸林士弘於豫章；士弘疑之，營於南塘上。<span class="jiazhu">煬帝改洪州爲豫章郡。<span class="shu-ming">水經註</span>：南昌縣南塘，本通大江，漢永元中，太守張躬築塘以通南路。大江，南江也。</span>善安恨之，襲破士弘，焚其郛郭而去，士弘徙居南康。蕭銑遣其將蘇胡兒襲豫章，克之，<span class="jiazhu">將，卽亮翻。</span>士弘退保餘干。<span class="jiazhu">煬帝改虔州爲南康郡。餘干縣屬鄱陽郡。</span></p>
</div></body></html>