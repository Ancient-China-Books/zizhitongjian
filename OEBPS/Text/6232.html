<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第八十八·晉紀十·孝懷皇帝下·孝愍皇帝上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="晉紀十">晉紀十</span></span></h1>
<p><span class="jiazhu">起玄黓涒<span class="biaozhusup" data-rel="">（壬申）</span>，盡昭陽作噩<span class="biaozhusup" data-rel="">（癸酉）</span>，凡二年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝懷皇帝下">孝懷皇帝下</span></span></h5>
<p class="strong" id="year_toc_699"><span class="section" id="title-3"><span data-head-description="孝懷皇帝下" data-head-level="h4" data-head-title="永嘉六年">永嘉六年</span></span><span class="biaozhusup" data-rel="">（壬申、三一二年）</span></p>
<p class="em2 strong"><span class="yinwen">1</span>春，正月，漢呼延后卒，諡曰武元。</p>
<p class="em2 strong"><span class="yinwen">2</span>漢鎭北將軍靳沖、平北將軍卜珝寇幷州；<span class="jiazhu">靳，居焮翻，姓也。珝，況羽翻。</span>辛未，圍晉陽。</p>
<p class="em2 strong"><span class="yinwen">3</span>甲戌，漢主聰以司空王育、尙書令任顗女爲左、右昭儀，<span class="jiazhu">任，音壬。顗，魚豈翻。</span>中軍大將軍王彰、中書監范隆、左僕射馬景女皆爲夫人，右僕射朱紀女爲貴妃，皆金印紫綬。<span class="jiazhu">綬，音受。</span>聰將納太保劉殷女，太弟义固諫。聰以問太宰延年、太傅景，皆曰：<span class="yinhao">「太保自云劉康公之後，與陛下殊源，<span class="jiazhu">劉康公，周之卿士，食采於劉，其後因以爲氏。劉聰，匈奴之後，以漢之甥冒姓劉氏，故云殊源。</span>納之何害！」</span>聰悅，拜殷二女英、娥爲左右貴嬪，位在昭儀上。<span class="jiazhu">嬪，毗賓翻。</span>又納殷女孫四人皆爲貴人，位次貴妃。於是六劉之寵傾後宮，聰希復出外，<span class="jiazhu">復，扶又翻。</span>事皆中黃門奏決。</p>
<p class="em2 strong"><span class="yinwen">4</span>故新野王歆牙門將胡亢聚衆於竟陵，<span class="jiazhu">亢，音剛。</span>自號楚公，寇掠荊土，以歆南蠻司馬新野杜曾爲竟陵太守。曾勇冠三軍，能被甲游於水中。<span class="jiazhu">爲曾亂荊州張本。冠，古玩翻。被，皮義翻。</span></p>
<p class="em2 strong"><span class="yinwen">5</span>二月，壬子朔，日有食之。</p>
<p class="em2 strong"><span class="yinwen">6</span>石勒築壘於葛陂，<span class="jiazhu">《皇覽》：汝南郡鮦陽縣有葛陂。賢曰：葛陂，在今豫州新蔡縣西北。</span>課農造舟，將攻建業。琅邪王睿大集江南之衆於壽春，以鎭東長史紀瞻爲揚威將軍，都督諸軍以討之。<span class="jiazhu">睿爲鎭東大將軍，署瞻長史。</span></p>
<p class="em2 strong">會大雨，三月不止，勒軍中飢疫，死者太半，聞晉軍將至，集將佐議之。右長史刁膺請先送款於睿，求掃平河朔以自贖，俟其軍退，徐更圖之，勒愀然長嘯。<span class="jiazhu">愀，于小翻。</span>中堅將軍夔安請就高避水，<span class="jiazhu">中堅將軍，蓋石勒所置。《姓譜》：夔姓，春秋夔子之後。</span>勒曰：<span class="yinhao">「將軍何怯邪！」</span>孔萇等三十餘將請各將兵分道夜攻壽春，斬吳將頭，據其城，食其粟，要以今年破丹陽，定江南。勒笑曰：<span class="yinhao">「是勇將之計也！」</span><span class="jiazhu">言其不逆計勝敗，但勇於赴敵耳。將，卽亮翻。</span>各賜鎧馬一疋。<span class="jiazhu">鎧，可亥翻。疋，僻吉翻。</span>顧謂張賓曰：<span class="yinhao">「於君意何如？」</span>賓曰：<span class="yinhao">「將軍攻陷京師，囚執天子，殺害王公，妻略妃主，擢將軍之髮，不足以數將軍之罪，<span class="jiazhu">擢，拔也；拔其髮以數其罪猶不足，言其罪多也。數，所具翻。</span>柰何復相臣奉乎！<span class="jiazhu">復，扶又翻。</span>去年旣殺王彌，不當來此；今天降霖雨於數百里中，示將軍不應留此也。鄴有三臺之固，<span class="jiazhu">《水經註》：鄴城西北有三臺，皆因城爲之基，漢建安十五年魏武所起。中曰銅臺，高十丈，其後石虎更增二丈；南則金雀臺，高八丈；北則冰井臺，亦高八丈。</span>西接平陽，<span class="jiazhu">謂近漢都，可以壯聲援。</span>山河四塞，北徙據之，以經營河北，河北旣定，天下無處將軍之右者矣。<span class="jiazhu">處，昌呂翻。</span>晉之保壽春，畏將軍往攻之耳；彼聞吾去，喜於自全，何暇追襲吾後，爲吾不利邪！<span class="jiazhu">自古國於東南，率多爲自保之計，亦自量其力之不足以進也，賓料之審矣。</span>將軍宜使輜重從北道先發，將軍引大兵向壽春。輜重旣遠，<span class="jiazhu">重，直用翻。</span>大兵徐還，何憂進退無地乎！」</span>勒攘袂鼓髥曰：<span class="yinhao">「張君計是也！」</span>責刁膺曰：<span class="yinhao">「君旣相輔佐，當共成大功，柰何遽勸孤降！<span class="jiazhu">降，戶江翻。</span>此策應斬！然素知君怯，特相宥耳。」</span>於是黜膺爲將軍，擢賓爲右長史，號曰<span class="yinhao">「右侯」</span>。</p>
<p class="em2 strong">勒引兵發葛陂，遣石虎帥騎二千向壽春，<span class="jiazhu">帥，讀曰率。騎，奇寄翻。</span>遇晉運船，虎將士爭取之，爲紀瞻所敗。<span class="jiazhu">敗，補邁翻。</span>瞻追奔百里，前及勒軍，勒結陳待之；<span class="jiazhu">陳，讀曰陣。</span>瞻不敢擊，退還壽春。</p>
<p class="em2 strong"><span class="yinwen">7</span>漢主聰封帝爲會稽郡公，<span class="jiazhu">會，工外翻。</span>加儀同三司。聰從容謂帝曰：<span class="yinhao">「卿昔爲豫章王，與王武子造卿，武子稱朕於卿，<span class="jiazhu">從，千容翻。王濟，字武子。造，七到翻。</span>卿言聞其名久矣，贈朕柘弓銀硏；<span class="jiazhu">硏，與硯同。</span>卿頗記否？」</span>帝曰：<span class="yinhao">「臣安敢忘之！但恨爾日不早識龍顏！」</span>聰曰：<span class="yinhao">「卿家骨肉何相殘如此？」</span>帝曰：<span class="yinhao">「大漢將應天受命，故爲陛下自相驅除，<span class="jiazhu">爲，于僞翻。</span>此殆天意，非人事也！且臣家若能奉武皇帝之業，九族敦睦，陛下何由得之！」</span>聰喜，以小劉貴人妻帝，<span class="jiazhu">妻，七細翻。</span>曰：<span class="yinhao">「此名公之孫也，卿善遇之。」</span></p>
<p class="em2 strong"><span class="yinwen">8</span>代公猗盧遣兵救晉陽，三月，乙未，漢兵敗走。卜珝之卒先奔，靳沖擅收珝，斬之；聰大怒，遣使持節斬沖。<span class="jiazhu">使，疏吏翻。</span></p>
<p class="em2 strong"><span class="yinwen">9</span>聰納其舅子輔漢將軍張寔二女徽光、麗光爲貴人，<span class="jiazhu">此別一張寔，非河西張軌之子。</span>太后張氏之意也。<span class="jiazhu">張氏，淵之側室，生聰，尊爲太后。</span></p>
<p class="em2 strong"><span class="yinwen">10</span>涼州主簿馬魴說張軌：<span class="jiazhu">魴，符方翻。說，輸芮翻。</span><span class="yinhao">「宜命將出師，翼戴帝室。」</span>軌從之，馳檄關中，共尊輔秦王；且言：<span class="yinhao">「今遣前鋒督護宋配帥步騎二萬，徑趨長安；<span class="jiazhu">帥，讀曰率。趨，七喻翻。</span>西中郎將寔帥中軍三萬，武威太守張琠帥胡騎二萬，絡繹繼發。」</span><span class="jiazhu">琠，他典翻。絡繹，相繼不絕之意。</span></p>
<p class="em2 strong"><span class="yinwen">11</span>夏，四月，丙寅，征南將軍山簡卒。</p>
<p class="em2 strong"><span class="yinwen">12</span>漢主聰封其子敷爲渤海王，驥爲濟南王，鸞爲燕王，鴻爲楚王，勱爲齊王，<span class="jiazhu">勱，音邁。</span>權爲秦王，操爲魏王，持爲趙王。</p>
<p class="em2 strong"><span class="yinwen">13</span>聰以魚蟹不供，斬左都水使者襄陵王攄；<span class="jiazhu">襄陵縣，漢屬河東郡，晉屬平陽郡。觀後所謂亟斬王公，則攄亦劉氏也。攄，抽居翻。</span>作溫明、徽光二殿未成，斬將作大匠望都公靳陵。觀漁於汾水，昏夜不歸。中軍大將軍王彰諫曰：<span class="yinhao">「比觀陛下所爲，臣實痛心疾首。<span class="jiazhu">比，毗至翻。</span>今愚民歸漢之志未專，思晉之心猶盛，劉琨咫尺，刺客縱橫；<span class="jiazhu">謂平陽去晉陽不遠也。縱，子容翻。</span>帝王輕出，一夫敵耳。願陛下改往修來，則億兆幸甚！」</span>聰大怒，命斬之；王夫人叩頭乞哀，乃囚之。<span class="jiazhu">王夫人，彰女也。</span>太后張氏以聰刑罰過差，三日不食；太弟义、單于粲輿櫬切諫。聰怒曰：<span class="yinhao">「吾豈桀、紂，而汝輩生來哭人！」</span>太宰延年、太保殷等公卿、列侯百餘人，皆免冠涕泣曰：<span class="yinhao">「陛下功高德厚，曠世少比，<span class="jiazhu">少，詩沼翻。</span>往也唐、虞，今則陛下。而頃來以小小不供，亟斬王公；直言忤旨，遽囚大將。<span class="jiazhu">王公，謂劉攄、靳陵；大將，謂王彰。亟，欺冀翻。忤，五故翻。</span>此臣等竊所未解，<span class="jiazhu">解，戶買翻，曉也。</span>故相與憂之，忘寢與食。」</span>聰慨然曰：<span class="yinhao">「朕昨大醉，非其本心，微公等言之，朕不聞過。」</span>各賜帛百匹，使侍中持節赦彰曰：<span class="yinhao">「先帝賴君如左右手，君著勳再世，朕敢忘之！此段之過，希君蕩然。君能盡懷憂國，朕所望也。今進君驃騎將軍、定襄郡公，<span class="jiazhu">驃，匹妙翻。</span>後有不逮，幸數匡之！」</span><span class="jiazhu">數，所角翻。</span></p>
<p class="em2 strong"><span class="yinwen">14</span>王彌旣死，<span class="jiazhu">事見上卷上年。</span>漢安北將軍趙固、平北將軍王桑恐爲石勒所幷，欲引兵歸平陽，軍中乏糧，士卒相食，乃自䂭磽津西渡。<span class="jiazhu">䂭，丘交翻。磽，牛交翻。</span>劉<span class="jiaozhusup">【章：甲十一行本「劉」上有「攻掠河北郡縣」六字；乙十一行本同；孔本同；張校同；退齋校同。】</span>琨以兄子演爲魏郡太守，鎭鄴，<span class="jiaozhusup">【章：甲十一行本「鄴」下有「固」字；乙十一行本同；孔本同；張校同；退齋校同。】</span>桑恐演邀之，遣長史臨深爲質於琨。<span class="jiazhu">《姓譜》：臨姓，大臨之後。質，音致。</span>琨以固爲雍州刺史，<span class="jiazhu">雍，於用翻；下同。</span>桑爲豫州刺史。</p>
<p class="em2 strong"><span class="yinwen">15</span>賈疋等圍長安數月，漢中山王曜連戰皆敗，驅掠士女八萬餘口，奔于平陽。秦王業自雍入于長安。<span class="jiazhu">雍，於用翻。</span>五月，漢王聰貶曜爲龍驤大將軍，行大司馬。<span class="jiazhu">驤，思將翻。</span>聰使河內王粲攻傅祗於三渚，<span class="jiazhu">據《祗傳》，祗屯盟津小城。盟津河平侯祠有二渚，又有淘渚，故亦曰三渚。</span>右將軍劉參攻郭默於懷；會祗病薨，城陷，粲遷祗子孫幷其士民二萬餘戶于平陽。</p>
<p class="em2 strong"><span class="yinwen">16</span>六月，漢主聰欲立貴嬪劉英爲皇后；張太后欲立貴人張徽光，聰不得已，許之。英尋卒。</p>
<p class="em2 strong"><span class="yinwen">17</span>漢大昌文獻公劉殷卒。<span class="jiazhu">宋白曰：隰州隰川縣，漢蒲子縣；劉淵僭亂，置大昌郡。</span>殷爲相，不犯顏忤旨，<span class="jiazhu">忤，五故翻。</span>然因事進規，補益甚多。漢主聰每與羣臣議政事，殷無所是非；羣臣出，殷獨留，爲聰敷暢條理，商榷事宜，<span class="jiazhu">商，度也；榷者，舉其略也。爲，于僞翻。榷，古岳翻。</span>聰未嘗不從之。殷常戒子孫曰：<span class="yinhao">「事君當務幾諫。凡人尙不可面斥其過，況萬乘乎！夫幾諫之功，無異犯顏，但不彰君之過，所以爲優耳。」</span><span class="jiazhu">幾諫者，見微而諫也。侯希聖曰：事君，有顯諫者，有幾諫者。然而溫柔忠厚者，其說多行，訐直強勁者，其說多忤，夫是以貴幾諫也。幾，居希翻。乘，繩證翻。</span>官至侍中、太保、錄尙書，賜劍履上殿、入朝不趨、乘輿入殿。然殷在公卿間，常恂恂有卑讓之色，故能處驕暴之國，保其富貴，不失令名，以壽考自終。<span class="jiazhu">處，昌呂翻。</span></p>
<p class="em2 strong"><span class="yinwen">18</span>漢主聰以河間王易爲車騎將軍，彭城王翼爲衞將軍，並典兵宿衞。高平王悝爲征南將軍，鎭離石；<span class="jiazhu">悝，苦回翻。</span>濟南王驥爲征西將軍，築西平城以居之；<span class="jiazhu">西平城，當築於平陽西。濟，子禮翻。</span>魏王操爲征東將軍，鎭蒲子。</p>
<p class="em2 strong"><span class="yinwen">19</span>趙固、王桑自懷求迎於漢，漢主聰遣鎭遠將軍梁伏疵將兵迎之。未至，長史臨深、將軍牟穆帥衆一萬叛歸劉演。固隨疵而西，<span class="jiazhu">疵，疾移翻。帥，讀曰率；下同。</span>桑引其衆東奔青州，固遣兵追殺之於曲梁，<span class="jiazhu">曲梁縣，屬廣平郡；曹魏置廣平郡，治曲梁城。劉昫曰：唐洺州永年縣，漢曲梁縣地也。</span>桑將張鳳帥其餘衆歸演。聰以固爲荊州刺史、領河南太守，鎭洛陽。</p>
<p class="em2 strong"><span class="yinwen">20</span>石勒自葛陂北行，所過皆堅壁清野，虜掠無所獲，軍中飢甚，士卒相食。至東燕，<span class="jiazhu">據《水經》：東燕城在酸棗縣東。河水自酸棗東北過延津，又逕東燕縣故城北。余考兩《漢志》，東郡有燕縣，無東燕縣，其卽是歟？魏收《地形志》，東燕縣，晉屬濮陽國。賢曰：東燕故城，今滑州胙城縣。燕，於賢翻。</span>聞汲郡向冰聚衆數千壁枋頭，<span class="jiazhu">《水經》：淇水至黎陽入河，在遮害亭西十八里。漢建安九年，魏武於水口下大枋木以成堰，遏淇水東入白溝，以通漕運，故時人號其處曰枋頭。杜佑曰：枋頭在今汲郡衞縣界。宋白曰：枋頭城，在今衞縣南，去河八里。向，式亮翻，姓也。枋，音方。</span>勒將濟河，恐冰邀之。張賓曰：<span class="yinhao">「聞冰船盡在瀆中未上，<span class="jiazhu">未上者，未上岸。船不用，則推之登陸，使遠水而燥，他日輕，便於駕用。上，時掌翻。</span>宜遣輕兵間道襲取，以濟大軍，<span class="jiazhu">間，古莧翻。</span>大軍旣濟，冰必可擒也。」</span>秋，七月，勒使支雄、孔萇自文石津縛筏潛渡，取其船。勒引兵自棘津濟河，<span class="jiazhu">《水經》：河水逕東燕縣故城北，河水於是有棘津之名。</span>擊冰，大破之，盡得其資儲，軍勢復振，遂長驅至鄴。劉演保三臺以自固，臨深、牟穆等復帥其衆降於勒。<span class="jiazhu">復，扶又翻；帥，讀曰率；並下同。降，戶江翻；下同。</span></p>
<p class="em2 strong">諸將欲攻三臺，張賓曰：<span class="yinhao">「演雖弱，衆猶數千，三臺險固，攻之未易猝拔，<span class="jiazhu">易，以豉翻。</span>捨而去之，彼將自潰。方今王彭祖、劉越石，公之大敵也，<span class="jiazhu">王浚，字彭祖；劉琨，字越石。</span>宜先取之，演不足顧也。且天下饑亂，明公雖擁大兵，遊行羈旅，人無定志，非所以保萬全，制四方也。不若擇便地而據之，廣聚糧儲，西稟平陽以圖幽、幷，<span class="jiazhu">幽，王浚；幷，劉琨。</span>此霸王之業也。邯鄲、襄國，形勝之地，<span class="jiazhu">邯鄲縣，漢屬趙國，晉屬廣平。襄國縣，秦爲信都，項羽改曰襄國，漢屬趙國，晉屬廣平。而信都別爲縣，前漢屬信都國，後漢屬安平國。邯鄲，音寒丹。宋白曰：隋改襄國爲龍岡縣，唐爲邢州所治也。</span>請擇一而都之。」</span>勒曰：<span class="yinhao">「右侯之計是也！」</span>遂進據襄國。</p>
<p class="em2 strong">賓復言於勒曰：<span class="yinhao">「今吾居此，彭祖、越石所深忌也，恐城塹未固，資儲未廣，二寇交至。<span class="jiazhu">塹，七豔翻。</span>宜亟收野穀，且遣使至平陽，具陳鎭此之意。」</span><span class="jiazhu">使，疏吏翻；下同。</span>勒從之，分命諸將攻冀州，郡縣壁壘多降，運其穀以輸襄國；且表於漢主聰，聰以勒爲都督冀·幽·幷·營四州諸軍事、<span class="jiazhu">營州不在《晉太康地志》十九州之數。《晉·地理志》：咸寧二年，分昌黎、遼東、玄菟、帶方、樂浪等郡國五，置平州；至慕容熙據和龍，始於宿軍置營州，以刺史鎭之；拓跋魏置營州於和龍。勒時未有營州也。《郡國志》：營州地當營室分，故曰營州。</span>冀州牧，進封上黨公。</p>
<p class="em2 strong"><span class="yinwen">21</span>劉琨移檄州郡，期以十月會平陽，擊漢。琨素奢豪，喜聲色。<span class="jiazhu">喜，許記翻。</span>河南徐潤以音律得幸於琨，琨以爲晉陽令。潤驕恣，干預政事；護軍令狐盛數以爲言，<span class="jiazhu">令狐之令，力丁翻。數，所角翻。</span>且勸琨殺之，琨不從。潤譖盛於琨，琨數盛，殺之。琨母曰：<span class="yinhao">「汝不能駕御豪傑以恢遠略，而專除勝己，禍必及我。」</span></p>
<p class="em2 strong">盛子泥奔漢，具言虛實。漢主聰大喜，遣河內王粲、中山王曜將兵寇幷州，以令狐泥爲鄕導。<span class="jiazhu">鄕，讀曰嚮。</span>琨聞之，東出，收兵於常山及中山，使其將郝詵、張喬將兵拒粲，<span class="jiazhu">郝，呼各翻。</span>且遣使求救於代公猗盧。詵、喬俱敗死。粲、曜乘虛襲晉陽，太原太守高喬、幷州別駕郝聿以晉陽降漢。<span class="jiazhu">《考異》曰：《劉琨傳》曰：<span class="yinhao">「屬龐醇降于聰，鴈門烏丸復反，琨親出禦之，粲乘虛襲取晉陽。」</span>按：琨《上太子牋》曰：<span class="yinhao">「聰以七月十六日復決計送死，臣卽自東下，率中山、常山之卒，並合樂平、上黨諸軍，未旋之間，而晉陽傾潰。」</span>《十六國春秋》亦云<span class="yinhao">「琨收兵常山」</span>。《本傳》誤也。</span>八月，庚戌，琨還救晉陽，不及，帥左右數十騎奔常山。辛亥，粲、曜入晉陽。壬子，令狐泥殺琨父母。</p>
<p class="em2 strong">粲、曜送尙書盧志、侍中許遐、太子右衞率崔瑋于平陽。聰復以曜爲車騎大將軍，以前將軍劉豐爲幷州刺史，鎭晉陽。九月，聰以盧志爲太弟太師，崔瑋爲太傅，許遐爲太保，高喬、令狐泥皆爲武衞將軍。</p>
<p class="em2 strong"><span class="yinwen">22</span>己卯，漢衞尉梁芬奔長安。</p>
<p class="em2 strong"><span class="yinwen">23</span>辛巳，賈疋等奉秦王業爲皇太子，<span class="jiazhu">《考異》曰：《懷帝紀》云：<span class="yinhao">「賈疋討劉粲於三輔，走之，關中小定，奉秦王爲太子。」</span>按：賈疋等以永嘉五年攻劉粲于新豐，粲敗，還平陽；奉秦王入雍城。六年三月，劉曜棄長安走，秦王入長安，漢兵皆已退矣。秦王爲太子時，劉粲方在晉陽。《懷紀》誤。</span>建行臺於長安，登壇告類，<span class="jiazhu">告類，或攝，或卽位，祭天之禮。舜之攝也，肆類于上帝。孔安國《註》曰：類，謂攝位事類，遂以攝告天及五帝，湯黜夏命，昭告于上天神后，皆其事也。</span>建宗廟、社稷，大赦。以閻鼎爲太子詹事，總攝百揆；<span class="jiazhu">天子詹事統攝宮僚。時太子建行臺，故以詹事總百揆，特位號未正，其實丞相之職也。</span>加賈疋征西大將軍，以秦州刺史、南陽王保爲大司馬。命司空荀藩督攝遠近，光祿大夫荀組領司隸校尉、行豫州刺史，與藩共保開封。<span class="jiazhu">開封縣，漢屬河南郡，晉屬滎陽郡。</span></p>
<p class="em2 strong"><span class="yinwen">24</span>秦州刺史裴苞據險以拒涼州兵，張寔、宋配等擊破之，苞奔柔<span class="jiaozhusup">【嚴：「柔」改「桑」。】</span>凶塢。</p>
<p class="em2 strong"><span class="yinwen">25</span>冬，十月，漢主聰封其子恆爲代王，<span class="jiazhu">恆，戶登翻。</span>逞爲吳王，朗爲潁川王，皋爲零陵王，旭爲丹陽王，京爲蜀王，坦爲九江王，晃爲臨川王；以王育爲太保，王彰爲太尉，任顗爲司徒，<span class="jiazhu">顗，魚豈翻。</span>馬景爲司空，朱紀爲尙書令，范隆爲左僕射，呼延晏爲右僕射。</p>
<p class="em2 strong"><span class="yinwen">26</span>代公猗盧遣其子六脩及兄子普根、將軍衞雄、范班、箕澹帥衆數萬爲前鋒以攻晉陽，<span class="jiazhu">澹，徒覽翻，又徒濫翻。《考異》曰：《十六國春秋》云<span class="yinhao">「遣其子利孫、宥六須」</span>，《載記》云<span class="yinhao">「賓六須」</span>。《劉琨集》云<span class="yinhao">「左、右賢王」</span>，又云<span class="yinhao">「右賢王撲速根」</span>。今從《後魏書》。《考異》又曰：<span class="yinhao">「箕澹」</span>，《十六國春秋》、《後魏書》作<span class="yinhao">「姬澹」</span>。今從《劉琨傳》。</span>猗盧自帥衆二十萬繼之，劉琨收散卒數千爲之鄕導。<span class="jiazhu">鄕，讀曰嚮。</span>六脩與漢中山王曜戰於汾東，曜兵敗，墜馬，中七創。<span class="jiazhu">中，竹仲翻。創，初良翻；下同。</span>討虜將軍傅虎以馬授曜，曜不受，曰：<span class="yinhao">「卿當乘以自免，吾創已重，自分死此。」</span><span class="jiazhu">分，扶問翻。</span>虎曰：<span class="yinhao">「虎蒙大王識拔至此，常思效命，今其時矣。且漢室初基，天下可無虎，不可無大王也！」</span>乃扶曜上馬，驅令渡汾，自還戰死。曜入晉陽，夜，與大將軍粲、鎭北大將軍豐掠晉陽之民，踰蒙山而歸。<span class="jiazhu">《五代志》，太原郡石艾縣有蒙山。魏收曰：石艾縣，卽漢、晉之上艾縣也。《晉志》，上艾縣，屬樂平郡。又據《五代志》，晉陽縣有蒙山。此蓋蒙山跨晉陽、石艾二縣界也。</span>十一月，猗盧追之，戰於藍谷，<span class="jiazhu">藍谷，在蒙山西南。</span>漢兵大敗，擒劉豐，斬邢延等三千餘級，<span class="jiazhu">邢延叛琨，見上卷五年。</span>伏尸數百里。猗盧因大獵壽陽山，<span class="jiazhu">壽陽山，在樂平壽陽縣，魏收《地形志》作<span class="yinhao">「受陽縣」</span>，此縣蓋晉置也。宋白曰：壽陽縣，本漢榆次縣地，晉置壽陽縣。</span>陳閱皮肉，山爲之赤。劉琨自營門步入拜謝，固請進軍。猗盧曰：<span class="yinhao">「吾不早來，致卿父母見害，誠以相愧。今卿已復州境，吾遠來，士馬疲弊，且待後舉，劉聰未可滅也。」</span>遺琨馬、牛、羊各千餘疋，車百乘而還，<span class="jiazhu">遺，于季翻。乘，繩證翻。</span>留其將箕澹、段繁等戍晉陽。</p>
<p class="em2 strong">琨徙居陽曲，<span class="jiazhu">陽曲縣，屬太原郡，在晉陽北。</span>招集亡散。盧諶爲劉粲參軍，亡歸琨，<span class="jiazhu">諶，時壬翻。</span>漢人殺其父志<span class="jiazhu">《考異》曰：《劉聰載記》，<span class="yinhao">「志勸太弟义作亂，被誅。」</span>按志勸成都王穎起義兵，諫穎攻長沙王乂，忠義敦篤，始終不虧，非勸人作亂者也。今從《盧諶傳》。</span>及弟謐、詵；贈傅虎幽州刺史。</p>
<p class="em2 strong"><span class="yinwen">27</span>十二月，漢主聰立皇后張氏，以其父寔爲左光祿大夫。</p>
<p class="em2 strong"><span class="yinwen">28</span>彭仲蕩之子天護帥羣胡攻賈疋，天護陽不勝而走，疋追之，夜墜澗中，天護執而殺之。<span class="jiazhu">疋，音雅。疋殺彭蕩仲事見上卷五年。《考異》曰：《帝紀》曰：<span class="yinhao">「疋討賊張連，遇害。」</span>《疋傳》：<span class="yinhao">「天護攻之，疋敗走，墜澗死。」</span>今從《十六國春秋》。</span>漢以天護爲涼<span class="jiaozhusup">【嚴：「涼」改「梁」。】</span>州刺史。衆推始平太守麴允領雍州刺史。閻鼎與京兆太守梁綜爭權，鼎遂殺綜。麴允與撫夷護軍索綝、馮翊太守梁肅合兵攻鼎，鼎出奔雍，爲氐竇首所殺。<span class="jiazhu">胡、羯方強，賈、閻、麴、索降心相從，協力以輔晉室，猶懼不能全，況自相屠乎！長安之敗徵，見於此矣。雍，於用翻。</span></p>
<p class="em2 strong"><span class="yinwen">29</span>廣平游綸、張豺擁衆數萬，據苑鄕，<span class="jiazhu">《姓譜》：游，廣平望姓；鄭公子偃，字子游，其後以爲氏。魏收《志》，廣平郡任縣有苑鄕城。宋白曰：任縣，後漢南䜌縣地，後趙石氏於此置苑鄕縣，唐爲任縣，屬邢州。</span>受王浚假署；<span class="jiazhu">假署者，承制權宜而補署，假以職名。</span>石勒遣夔安、支雄等七將攻之，破其外壘。浚遣督護王昌帥諸軍及遼西公段疾陸眷、<span class="jiazhu">《考異》曰：《石勒載記》及《後魏書》作<span class="yinhao">「就陸眷」</span>。今從《王浚傳》。</span>疾陸眷弟匹磾、文鴦、從弟末柸<span class="jiazhu">磾，丁奚翻。從，才用翻。《考異》曰：《後魏書》作<span class="yinhao">「末破」</span>。今從《王浚傳》。</span>部衆五萬攻勒於襄國。</p>
<p class="em2 strong">疾陸眷屯于渚陽，<span class="jiazhu">班固《地理志》，《禹貢》絳水在信都入海。《水經註》：絳瀆北逕信都城東，散入澤渚，西至信都城東，連于廣川縣張甲故瀆，同歸于海。疾陸眷蓋屯是渚之陽也。</span>勒遣諸將出戰，皆爲疾陸眷所敗。<span class="jiazhu">敗，補邁翻。</span>疾陸眷大造攻具，將攻城，勒衆甚懼。勒召將佐謀之曰：<span class="yinhao">「今城塹未固，糧儲不多，彼衆我寡，外無救援，吾欲悉衆與之決戰，可如？」</span>諸將皆曰：<span class="yinhao">「不如堅守以疲敵，待其退而擊之。」</span>張賓、孔萇曰：<span class="yinhao">「鮮卑之種，<span class="jiazhu">種，章勇翻。</span>段氏最爲勇悍，<span class="jiazhu">悍，下罕翻，又侯旰翻。</span>而末柸尤甚，其銳卒皆在末柸所。今聞疾陸眷刻日攻北城，其大衆遠來，戰鬬連日，謂我孤弱，不敢出戰，意必懈惰，<span class="jiazhu">懈，古隘翻。</span>宜且勿出，示之以怯，鑿北城爲突門二十餘道，<span class="jiazhu">《墨子·備突篇》曰：城，百步一突門。突門，用車兩輪，以木束之，塗其上，維置突門內。度門廣狹之，令人入門四尺中，置窐突。門旁爲橐，充竈狀；又置艾。寇卽入，下輪而塞之，鼓橐薰之也。杜佑曰：突門，鑿城內爲闇門，多少臨事，令五六寸勿穿。或於中夜，於敵初來，營列未定，精騎從突門躍出，擊其無備，襲其不意。</span>俟其來至，列守未定，出其不意，直衝末柸帳，彼必震駭，不暇爲計，破之必矣。末柸敗，則其餘不攻而潰矣。」</span>勒從之，密爲突門。旣而疾陸眷攻北城，勒登城望之，見其將士或釋仗而寢，乃命孔萇督銳卒自突門出擊之，<span class="jiazhu">見其釋仗而寢，知其懈也，乃命萇出戰，所謂見兵勢者也。</span>城上鼓譟以助其勢。萇攻末柸帳，不能克而退。末柸逐之，入其壘門，爲勒衆所獲，疾陸眷等軍皆退走。萇乘勝追擊，枕尸三十餘里，<span class="jiazhu">枕，職任翻。</span>獲鎧馬五千匹。<span class="jiazhu">鎧，可亥翻。</span>疾陸眷收其餘衆，還屯渚陽。</p>
<p class="em2 strong">勒質末柸，<span class="jiazhu">質，音致；下同。</span>遣使求和於疾陸眷，<span class="jiazhu">使，疏吏翻。</span>疾陵眷許之。文鴦諫曰：<span class="yinhao">「今以末柸一人之故而縱垂亡之虜，得無爲王彭祖所怨，招後患乎！」</span>疾陸眷不從，復以鎧馬金銀賂勒，<span class="jiazhu">復，扶又翻；下同。</span>且以末柸三弟爲質而請末柸。諸將皆勸勒殺末柸，勒曰：<span class="yinhao">「遼西鮮卑健國也，與我素無仇讎，爲王浚所使耳。今殺一人而結一國之怨，非計也。歸之，必深德我，不復爲浚用矣。」</span>乃厚以金帛報之，遣石虎與疾陸眷盟于渚陽，結爲兄弟。疾陸眷引歸，王昌不能獨留，亦引兵還薊。勒召末柸，與之燕飲，誓爲父子，遣還遼西。末柸在塗，日南嚮而拜者三。由是段氏專心附勒，王浚之勢遂衰。<span class="jiazhu">孫武所謂<span class="yinhao">「親而離之」</span>，此其近之矣。然段氏專心附勒者，末柸也，若匹磾、文鴦，則終身與勒抗。</span></p>
<p class="em2 strong">游綸、張豺請降於勒。<span class="jiazhu">降，戶江翻。</span>勒攻信都，殺冀州刺史王象。浚復以邵舉行冀州刺史，保信都。</p>
<p class="em2 strong"><span class="yinwen">30</span>是歲，大疫。</p>
<p class="em2 strong"><span class="yinwen">31</span>王澄少與兄衍名冠海內，<span class="jiazhu">少，詩照翻。冠，古玩翻。</span>劉琨謂澄曰：<span class="yinhao">「卿形雖散朗，而內實動俠，<span class="jiazhu">言其心輕易動，又豪俠自喜也。</span>以此處世，<span class="jiazhu">處，昌呂翻。</span>難得其死。」</span>及在荊州，悅成都內史王機，謂爲己亞，使之內綜心膂，<span class="jiazhu">綜，機縷也，所以持經而施緯，使不失其條理者也，故謂能統理衆事者爲綜理。</span>外爲爪牙。澄屢爲杜弢所敗，<span class="jiazhu">弢，土刀翻。敗，補邁翻。</span>望實俱損，猶傲然自得，無憂懼之意，但與機日夜縱酒博弈，由是上下離心；南平太守應詹屢諫，不聽。</p>
<p class="em2 strong">澄自出軍擊杜弢，軍于作塘。<span class="jiazhu">作唐縣，後漢屬武陵郡，晉屬南平郡。《五代志》：澧陽郡孱陵縣，舊曰作塘。</span>故山簡參軍王沖擁衆迎應詹爲刺史，詹以沖無賴，棄之，還南平，<span class="jiazhu">南平郡，治江安。</span>沖乃自稱刺史。澄懼，使其將杜蕤守江陵，徙治孱陵，<span class="jiazhu">孱陵縣，漢屬武陵郡，晉屬南平郡。應劭曰：孱，音踐。師古音士連翻。劉昫曰：澧州安鄕縣，漢孱陵地。</span>尋又奔沓中。<span class="jiazhu">此沓中，非姜維種麥之沓中，蓋在孱陵之東。</span>別駕郭舒諫曰：<span class="yinhao">「使君臨州，雖無異政，然一州人心所繫，今西收華容之兵，足以擒此小醜，<span class="jiazhu">華容縣，屬南郡。</span>柰何自棄，遽爲奔亡乎！」</span>澄不從，欲將舒東下。舒曰：<span class="yinhao">「舒爲萬里紀綱，<span class="jiazhu">舒爲州別駕，故自謂萬里紀綱。</span>不能匡正，令使君奔亡，誠不忍渡江。」</span>乃留屯沌口。<span class="jiazhu">《水經註》：沌水南通沔陽縣之太白湖，湖水東南通江，謂之沌口。沌，持兗翻。</span>琅邪王睿聞之，召澄爲軍諮祭酒，以軍諮祭酒周顗代之，澄乃赴召。</p>
<p class="em2 strong">顗始至州，<span class="jiazhu">顗，魚豈翻。</span>建平流民傅密等叛迎杜弢，弢別將王眞襲沔陽，<span class="jiazhu">沔陽，梁武帝時方置郡。據沈約《志》，陶侃爲荊州刺史，初治沔陽；則是時已有沔陽城矣，當屬竟陵郡界。宋白曰：復州沔陽縣，漢縣也。《郡國志》曰：沔陽縣，卽楚王城。</span>顗狼狽失據。征討都督王敦遣武昌太守陶侃、尋陽太守周訪、歷陽內史甘卓<span class="jiazhu">懷帝永嘉五年，睿加敦都督征討諸軍事。惠帝永興元年，分淮南之烏江、歷陽二縣，置歷陽郡。</span>共擊弢，敦進屯豫章，爲諸軍繼援。<span class="jiazhu">《考異》曰：《王澄傳》曰：<span class="yinhao">「時王敦爲江州，鎭豫章。」</span>按：敦時爲揚州刺史，都督征討諸軍，非爲江州也。</span></p>
<p class="em2 strong">王澄過詣敦，自以名聲素出敦右，猶以舊意侮敦。敦怒，誣其與杜弢通信，遣壯士搤殺之。<span class="jiazhu">搤，乙革翻。</span>王機聞澄死，懼禍，以其父毅、兄矩皆嘗爲廣州刺史，就敦求廣州，敦不許。會廣州將溫卲等叛刺史郭訥，迎機爲刺史，機遂將奴客門生千餘人入廣州。<span class="jiazhu">《考異》曰：王澄死，周顗敗，王敦鎭豫章，機入廣州，《紀》、《傳》皆無年月。按《衞玠傳》，玠依敦於豫章，以永嘉六年卒，故附於此。</span>訥遣兵拒之，將士皆機父兄時部曲，<span class="jiazhu">王機父毅爲廣州刺史，甚得南越之情。</span>不戰迎降；<span class="jiazhu">降，戶江翻；下同。</span>訥乃避位，以州授之。</p>
<p class="em2 strong"><span class="yinwen">32</span>王如軍中飢乏，官軍討之，其黨多降；如計窮，遂降於王敦。<span class="jiazhu">《考異》曰：如降亦無年月，明年有如餘黨入漢中，故附此。</span></p>
<p class="em2 strong"><span class="yinwen">33</span>鎭東軍司顧榮、前太子洗馬衞玠皆卒。<span class="jiazhu">洗，悉薦翻。</span>玠，瓘之孫也，美風神，善清談；常以爲人有不及，可以情恕，非意相干，可以理遣，故終身不見喜慍之色。<span class="jiazhu">見，賢遍翻。</span></p>
<p class="em2 strong"><span class="yinwen">34</span>江陽太守張啓<span class="jiazhu">江陽縣，漢屬犍爲郡，劉蜀分置江陽郡，隋併入陵州隆山縣，唐爲眉州彭山縣。</span>殺<span class="jiaozhusup">【章：甲十一行本「殺」下有「行」字；乙十一行本同；孔本同；張校同。】</span>益州刺史王異而代之。<span class="jiazhu">異行三府事見上卷五年。</span>啓，翼之孫也，尋病卒。三府文武共表涪陵太守向沈行西夷校尉，南保涪陵。<span class="jiazhu">沈，持林翻。涪，音浮。</span></p>
<p class="em2 strong"><span class="yinwen">35</span>南安赤亭羌姚弋仲東徙榆眉，<span class="jiazhu">《水經註》：漢靈帝分獂道爲南安郡。赤亭水出郡之東山赤谷，西流逕城北，南入渭水，謂之赤亭川。榆眉，卽漢扶風隃麋縣，晉省。宋白曰：隴州汧源縣東有隃麋澤，有古城。吳山縣，亦漢榆麋縣地。</span>戎、夏襁負隨之者數萬，自稱護羌校尉、雍州刺史、扶風公。<span class="jiazhu">夏，戶雅翻。雍，於用翻。</span></p>
<h5><span class="section" id="title-4"><span data-head-description="" data-head-level="h3" data-head-title="孝愍皇帝上">孝愍皇帝上</span></span></h5>
<p class=""><span class="jiazhu">諱鄴，字彥旗；武帝孫，吳孝王晏之子也，出繼伯父秦王柬，後襲封秦王。《諡法》：禍亂方作曰愍；在國遭憂曰愍。</span></p>
<p class="strong" id="year_toc_700"><span class="section" id="title-5"><span data-head-description="孝愍皇帝上" data-head-level="h4" data-head-title="建興元年">建興元年</span></span><span class="biaozhusup" data-rel="">（癸酉、三一三年）</span><span class="jiazhu">是年夏四月，方改元建興。</span></p>
<p class="em2 strong"><span class="yinwen">1</span>春，正月，丁丑朔，漢主聰宴羣臣於光極殿，使懷帝著青衣行酒。<span class="jiazhu">著，陟略翻。</span>庾珉、王雋等不勝悲憤，因號哭；聰惡之。<span class="jiazhu">勝，音升。號，戶刀翻。惡，烏路翻。</span>有告珉等謀以平陽應劉琨者，二月，丁未，聰殺珉、雋等故晉臣十餘人，<span class="jiazhu">永嘉三年，珉、雋與帝俱沒于虜。</span>懷帝亦遇害。<span class="jiazhu">年三十。</span>大赦，復以會稽劉夫人爲貴人。<span class="jiazhu">永嘉六年，聰以夫人妻帝，聰封帝爲會稽公，故曰會稽劉夫人。會，工外翻。</span></p>
<p class="margin2">荀崧曰：懷帝天姿清劭，<span class="jiazhu">劭，高也。</span>少著英猷，<span class="jiazhu">少，詩照翻。</span>若遇承平，足爲守文佳主。而繼惠帝擾亂之後，東海專政，故無幽、厲之釁而有流亡之禍矣！</p>
<p class="em2 strong"><span class="yinwen">2</span>乙亥，漢太后張氏卒，諡曰光獻。張后不勝哀，丁丑，亦卒，諡曰武孝。<span class="jiazhu">張后，張太后之姪女。勝，音升。</span></p>
<p class="em2 strong"><span class="yinwen">3</span>己卯，漢定襄忠穆公王彰卒。</p>
<p class="em2 strong"><span class="yinwen">4</span>三月，漢主聰立貴嬪劉娥爲皇后，爲之起䳨儀殿。<span class="jiazhu">雄曰鳳，雌曰䳨，《書》曰：鳳凰來儀。爲，于僞翻；下更爲、下爲同。</span>廷尉陳元達切諫，以爲<span class="yinhao">「天生民而樹之君，使司牧之，非以兆民之命窮一人之欲也。晉氏失德，大漢受之，蒼生引領，庶幾息肩。是以光文皇帝<span class="jiazhu">劉淵，諡光文。幾，居希翻。</span>身衣大布，居無重茵，<span class="jiazhu">衣，於旣翻；下同。重，直龍翻。</span>后妃不衣錦綺，乘輿馬不食粟，愛民故也。<span class="jiazhu">乘，繩證翻。</span>陛下踐阼以來，已作殿觀四十餘所，加之軍旅數興，<span class="jiazhu">觀，古玩翻。數，所角翻。</span>餽運不息，饑饉、疾疫，死亡相繼，而益思營繕，豈爲民父母之意乎！今有晉遺類，西據關中，南擅江表；李雄奄有巴、蜀；王浚、劉琨窺窬肘腋；石勒、曹嶷貢稟漸疏；<span class="jiazhu">嶷，魚力翻。貢，謂貢獻；稟，謂稟承詔命。</span>陛下釋此不憂，乃更爲中宮作殿，豈目前之所急乎！<span class="jiazhu">爲，于僞翻。</span>昔太宗居治安之世，粟帛流衍，猶愛百金之費，息露臺之役。<span class="jiazhu">事見十五卷漢文帝後七年。治，直吏翻。</span>陛下承荒亂之餘，所有之地，不過太宗之二郡，<span class="jiazhu">時聰所有之地，漢河東、西河二郡耳。</span>戰守之備，非特匈奴、南越而已。<span class="jiazhu">漢文帝時，惟備匈奴、南越。</span>而宮室之侈乃至於此，臣所以不敢不冒死而言也。」</span>聰大怒曰：<span class="yinhao">「朕爲天子，營一殿，何問汝鼠子乎，乃敢妄言沮衆！<span class="jiazhu">沮，在呂翻。</span>不殺此鼠子，朕殿不成！」</span>命左右：<span class="yinhao">「曳出斬之！幷其妻子同梟首東市，<span class="jiazhu">梟，堅堯翻。</span>使羣鼠共穴！」</span>時聰在逍遙園李中堂，元達先鎖腰而入，卽以鎖鎖堂下樹，呼曰：<span class="yinhao">「臣所言者，社稷之計，而陛下殺臣。朱雲有言：『臣得與龍逢、比干遊，足矣！』」</span><span class="jiazhu">朱雲事見三十二卷漢成帝元延元年。呼，火故翻。逢，蒲江翻。</span>左右曳之不能動。</p>
<p class="em2 strong">大司徒任顗、<span class="jiazhu">任，音壬。顗，魚豈翻。</span>光祿大夫朱紀、范隆、驃騎大將軍河間王易等叩頭出血曰：<span class="yinhao">「元達爲先帝所知，受命之初，卽引置門下，<span class="jiazhu">見八十五卷惠帝永興元年。</span>盡忠竭慮，知無不言。臣等竊祿偷安，每見之未嘗不發愧。今所言雖狂直，願陛下容之。因諫諍而斬列卿，其如後世何！」</span>聰默然。</p>
<p class="em2 strong">劉后聞之，密敕左右停刑，手疏上言：<span class="yinhao">「今宮室已備，無煩更營，四海未壹，宜愛民力。廷尉之言，社稷之福也，陛下宜加封賞；而更誅之，四海謂陛下何如哉！夫忠臣進諫者固不顧其身也，而人主拒諫者亦不顧其身也。陛下爲妾營殿而殺諫臣，使忠良結舌者由妾，遠近怨怒者由妾，公私困弊者由妾，社稷阽危者由妾，<span class="jiazhu">爲，于僞翻。阽，服虔音反坫之坫；孟康音屋檐之檐。如淳曰：阽近邊，知墮意。</span>天下之罪皆萃於妾，妾何以當之！妾觀自古敗國喪家，<span class="jiazhu">敗，補邁翻。喪，息浪翻。</span>未始不由婦人，心常疾之，不意今日身自爲之，使後世視妾由妾之視昔人也！<span class="jiazhu">由，與猶通。洪氏《隸釋》曰：古字多以由通爲猶字，樊毅《脩華嶽碑》，<span class="yinhao">「由復夕惕。」</span>余謂：樊《碑》之由，其義尙也；此由，如也。</span>妾誠無面目復奉巾櫛，<span class="jiazhu">櫛，側瑟翻；梳枇總名。復，扶又翻；下同。</span>願賜死此堂，以塞陛下之過！」</span><span class="jiazhu">塞，悉則翻。</span>聰覽之變色。</p>
<p class="em2 strong">任顗等叩頭流涕不已。聰徐曰：<span class="yinhao">「朕比年已來，微得風疾，<span class="jiazhu">比，毗至翻。</span>喜怒過差，不復自制。元達，忠臣也；朕未之察。諸公乃能破首明之，誠得輔弼之義也。朕愧戢于心，<span class="jiazhu">戢，側立翻，藏也。</span>何敢忘之！」</span>命顗等冠履就坐，<span class="jiazhu">坐，徂臥翻。</span>引元達上，<span class="jiazhu">上，時掌翻，升堂也。</span>以劉氏表示之，曰：<span class="yinhao">「外輔如公，內輔如后，朕復何憂！」</span>賜顗等穀帛各有差，更命逍遙園曰納賢園，李中堂曰愧賢堂。<span class="jiazhu">更，工衡翻。</span>聰謂元達曰：<span class="yinhao">「卿當畏朕，而反使朕畏卿邪！」</span></p>
<p class="em2 strong"><span class="yinwen">5</span>西夷校尉向沈卒，衆推汶山太守蘭維爲西夷校尉。<span class="jiazhu">向，式亮翻，姓也。沈，持林翻。汶，音㟭。《姓譜》：鄭穆公名蘭，支庶以爲氏；漢有武陵太守蘭廣。又《匈奴傳》亦有蘭氏，非此蘭也。</span>維率吏民北出，欲向巴東；<span class="jiazhu">欲歸晉也。</span>成將李恭、費黑邀擊，獲之。<span class="jiazhu">將，卽亮翻。費，扶沸翻。</span></p>
<p class="em2 strong"><span class="yinwen">6</span>夏，四月，丙午，懷帝凶問至長安，皇太子舉哀，因加元服；<span class="jiazhu">鄭樵《通志略》曰：魏氏，天子冠一加。其說曰：古之士禮，冠必三加彌尊，所以喻其志。至於天子、諸侯無加數之文者，將以踐阼臨人，尊極德成，不復與士以加喻勉爲義。禮，冠於廟；自魏不復在廟矣。冠，太子再加，是時蓋仍魏禮。</span>壬申，卽皇帝位，大赦，改元。<span class="jiazhu">始改元建興。</span>以衞將軍梁芬爲司徒，雍州刺史麴允爲尙書左僕射、錄尙書事，<span class="jiazhu">雍，於用翻。</span>京兆太守索綝爲尙書左僕射、領吏部、京兆尹。<span class="jiazhu">索，昔各翻。綝，丑林翻。</span>是時，長安城中，戶不盈百，蒿棘成林；公私有車四乘，<span class="jiazhu">乘，繩證翻。</span>百官無章服、印綬，唯桑版署號而已。尋以索綝爲衞將軍、領太尉，軍國之事，悉以委之。</p>
<p class="em2 strong"><span class="yinwen">7</span>漢中山王曜、司隸校尉喬智明寇長安，平西將軍趙染帥衆赴之，<span class="jiazhu">帥，讀曰率；下同。</span>詔麴允屯黃白城以拒之。</p>
<p class="em2 strong"><span class="yinwen">8</span>石勒使石虎攻鄴，鄴潰，劉演奔廩丘，<span class="jiazhu">廩丘縣，前漢屬東郡，後漢屬濟陰郡，晉屬濮陽國。賢曰：廩丘故城，在今濮州雷澤縣北。</span>三臺流民皆降於勒。<span class="jiazhu">降，戶江翻。</span>勒以桃豹爲魏郡太守以撫之；久之，以石虎代豹鎭鄴。</p>
<p class="em2 strong">初，劉琨用陳留太守焦求爲兗州刺史，荀藩又用李述爲兗州刺史；述欲攻求，琨召求還。及鄴城失守，琨復以劉演爲兗州刺史，鎭廩丘。前中書侍郎郗鑒，少以清節著名，帥高平千餘家避亂保嶧山，<span class="jiazhu">《水經註》：嶧山在鄒縣北，繹邑之所依以爲名也。山東西二十里，高秀獨出，積石相臨，殆無土壤。石間多孔穴，洞達相通，往往有如數間屋處，其俗謂之<span class="yinhao">「嶧孔」</span>。遭亂，輒將家入嶧，外寇雖衆，無所施害。晉永嘉中，郗鑒保此山。今山南有大嶧，名曰鄒公嶧，《詩》所謂<span class="yinhao">「保有鳧繹。」</span>復，扶又翻。少，詩照翻。帥，讀曰率。嶧，音亦。</span>琅邪王睿就用鑒爲兗州刺史，鎭鄒山。<span class="jiazhu">鄒山，在魯郡鄒縣。《考異》曰：《劉琨集》，建興二年十一月，壬寅朔，《與丞相牋》曰：<span class="yinhao">「焦求雖出寒鄕，有文武膽幹。苟晞用爲陳留太守，獨在河南距當石勒，撫綏有方。琨以求行領兗州刺史。後聞荀公以李述爲兗州，以素論門望，不可與求同日而論；至於膽幹可以處危，權一時之用，李述亦不能及求。而王玄年少，便欲共討求。琨以求已與玄構隙，便召還。而州界民物，甚不安服述；二千石及文武大姓，連遣信使求刺史，是以遣兄子演代求領兗州事。往年春正月，遣詣鄴，至是斬王桑、走趙固」</span>云云。<span class="yinhao">「今勒據襄國，逼近鄴城，故令演轉南。演今治在廩丘，而李述、郗鑒並欲爭兗州，或云爲荀公所用，或云爲明公所用。大寇未殄而自共尋干戈，此亦大潰也。輒敕演謹自守而已。」</span>按：王桑、趙固之敗及石勒攻鄴，皆在永嘉六年。琨《牋》又云：<span class="yinhao">「傳長安消息，主上是秦王。」</span>又建興二年十一月丙申朔，元年十一月壬申朔，十二月壬寅朔，然則琨發牋之日，建興元年十二月壬寅朔也，傳寫誤耳。</span>三人各屯郡，兗州吏民莫知所從。</p>
<p class="em2 strong"><span class="yinwen">9</span>琅邪王睿以前廬江內史華譚爲軍諮祭酒。<span class="jiazhu">華，戶化翻。</span>譚嘗在壽春依周馥。睿謂譚曰：<span class="yinhao">「周祖宣何故反？」</span><span class="jiazhu">周馥，字祖宣。</span>譚曰：<span class="yinhao">「周馥雖死，天下尙有直言之士。馥見寇賊滋蔓，欲移都以紓國難，<span class="jiazhu">難，乃旦翻。</span>執政不悅，興兵討之，馥死未踰時而洛都淪沒。若謂之反，不亦誣乎！」</span><span class="jiazhu">事見上卷永嘉四年、五年。</span>睿曰：<span class="yinhao">「馥位爲征、鎭，握強兵，召之不入，危而不持，亦天下之罪人也。」</span>譚曰：<span class="yinhao">「然。危而不持，當與天下共受其責，非但馥也。」</span></p>
<p class="em2 strong">睿參佐多避事自逸，錄事參軍陳頵<span class="jiazhu">錄事參軍，掌總錄衆曹，管其文案，自上佐以下，違失者彈正以法，掌凡諸司察之事。《白氏六帖》曰：州主簿、郡督郵，並今錄事參軍之職。余據睿以頵爲錄事參軍，自別有主簿，詳見《辨誤》。</span>言於睿曰：<span class="yinhao">「洛中承平之時，朝士以小心恭恪爲凡俗，以偃蹇倨肆爲優雅，流風相染，以至敗國。<span class="jiazhu">朝，直遙翻。敗，補邁翻。</span>今僚屬皆承西臺餘弊，<span class="jiazhu">江東謂洛都爲西臺。</span>養望自高，是前車已覆而後車又將尋之也。請自今，臨使稱疾者，皆免官。」</span>睿不從。三王之誅趙王倫也，<span class="jiazhu">見八十四卷惠帝永寧元年。</span>制《己亥格》以賞功，自是循而用之。頵上言：<span class="yinhao">「昔趙王篡逆，惠皇失位，三王起兵討之，故厚賞以懷嚮義之心。今功無大小，皆以《格》斷，<span class="jiazhu">斷，丁亂翻，決也；言功之輕重、差次，皆以《己亥格》決之。</span>乃至金紫佩士卒之身，符策委僕隸之門，非所以重名器，正紀綱也，請一切停之！」</span>頵出於寒微，數爲正論，府中多惡之，<span class="jiazhu">數，所角翻。惡，烏路翻。</span>出頵爲譙郡太守。</p>
<p class="em2 strong"><span class="yinwen">10</span>吳興太守周玘，宗族強盛，<span class="jiazhu">玘，墟里翻。</span>琅邪王睿頗疑憚之。睿左右用事者，多中州亡官失守之士，駕御吳人，吳人頗怨。玘自以失職，又爲刁協所輕，恥恚愈甚，<span class="jiazhu">恚，於避翻。</span>乃陰與其黨謀誅執政，以諸南士代之。事泄，玘憂憤而卒。將死，謂其子勰曰：<span class="yinhao">「殺我者，諸傖子也；<span class="jiazhu">勰，音協。傖，助庚翻；吳人謂中州爲傖。</span>能復之，乃吾子也。」</span></p>
<p class="em2 strong"><span class="yinwen">11</span>石勒攻李惲於上白，斬之。<span class="jiazhu">惲，於粉翻。</span>王浚復以薄盛爲青州刺史。<span class="jiazhu">上白城，在安平廣宗縣。李惲、薄盛皆乞活帥。復，扶又翻。</span></p>
<p class="em2 strong"><span class="yinwen">12</span>王浚使棗嵩督諸軍屯易水，召段疾陸眷，欲與之共擊石勒，疾陸眷不至。<span class="jiazhu">以釋其弟末柸德石勒，故不肯會浚兵。</span>浚怒，以重幣賂拓跋猗盧，幷檄慕容廆等共討疾陸眷。<span class="jiazhu">廆，戶罪翻。</span>猗盧遣右賢王六脩將兵會之，爲疾陸眷所敗。<span class="jiazhu">敗，補邁翻。</span>廆遣慕容翰攻段氏，取徒河、新城，至陽樂，<span class="jiazhu">陽樂縣，屬遼西郡。賢曰：陽樂，在今平州東。</span>聞六脩敗而還，翰因留鎭徒河，壁青山。</p>
<p class="em2 strong">初，中國士民避亂者，多北依王浚，浚不能存撫，又政法不立，士民往往復去之。<span class="jiazhu">復，扶又翻。</span>段氏兄弟專尙武勇，不禮士大夫。唯慕容廆政事脩明，愛重人物，故士民多歸之。廆舉其英俊，隨才授任，以河東裴嶷、<span class="jiazhu">嶷，魚力翻。</span>北平陽躭、廬江黃泓、代郡魯昌爲謀主，廣平游邃、北海逄羨、<span class="jiazhu">逄，皮江翻。</span>北平西方虔、<span class="jiazhu">何氏《姓苑》：少昊金天氏，位主西方，子孫以爲姓。</span>西河宋奭及封抽、裴開爲股肱，平原宋該、安定皇甫岌、岌弟眞、蘭陵繆愷、<span class="jiazhu">繆，靡幼翻。</span>昌黎劉斌及封奕、封裕典機要。裕，抽之子也。</p>
<p class="em2 strong">裴嶷清方有幹略，爲昌黎太守，兄武爲玄菟太守。武卒，嶷與武子開以其喪歸，過廆，<span class="jiazhu">自玄菟西歸，道過棘城。菟，同都翻。</span>廆敬禮之，及去，厚加資送。行及遼西，道不通，嶷欲還就廆。開曰：<span class="yinhao">「鄕里在南，柰何北行！且等爲流寓，段氏強，慕容氏弱，何必去此而就彼也！」</span>嶷曰：<span class="yinhao">「中國喪亂，<span class="jiazhu">喪，息浪翻。</span>今往就之，是相帥而入虎口也。<span class="jiazhu">帥，讀曰率。</span>且道遠，何由可達！<span class="jiazhu">言昌黎去河東旣遠，又路梗，無由得達。</span>若俟其清通，又非歲月可冀。<span class="jiazhu">言天下方亂，道路未有清通之時。</span>今欲求託足之地，豈可不愼擇其人。汝觀諸段，豈有遠略，且能待國士乎！慕容公修行仁義，有霸王之志，加以國豐民安，今往從之，高可以立功名，下可以庇宗族，汝何疑焉！」</span>開乃從之。旣至，廆大喜。陽躭清直沈敏，爲遼西太守，<span class="jiazhu">枕，持林翻。</span>慕容翰破段氏於陽樂，獲之，廆禮而用之。游邃、逄羨、宋奭，皆嘗爲昌黎太守，<span class="jiazhu">逄，皮江翻。</span>與黃泓俱避地於薊，後歸廆。王浚屢以手書召邃兄暢，暢欲赴之，邃曰：<span class="yinhao">「彭祖刑政不修，華、戎離叛，以邃度之，必不能久，兄且磐桓以俟之。」</span><span class="jiazhu">《易·屯卦》初九《爻辭》曰：磐桓，利居貞。王弼曰：不可以進，故磐桓也。馬曰：磐桓，旋也。度，徒洛翻。</span>暢曰：<span class="yinhao">「彭祖忍而多疑，頃者流民北來，命所在追殺之。今手書殷勤，我稽留不往，將累及卿。<span class="jiazhu">累，力瑞翻。</span>且亂世宗族宜分，以冀遺種。」</span>邃從之，卒與浚俱沒。<span class="jiazhu">種，章勇翻。卒，子恤翻。</span>宋該與平原杜羣、劉翔先依王浚，又依段氏，皆以爲不足託，帥諸流寓同歸於廆。東夷校尉崔毖請皇甫岌爲長史，卑辭說諭，終莫能致；廆招之，岌與弟眞卽時俱至。<span class="jiazhu">古語有之：鳥則擇木，木豈能擇鳥！帥，讀曰率。說，輸芮翻。</span>遼東張統據樂浪、帶方二郡，與高句麗王乙弗利相攻，連年不解。樂浪王遵說統帥其民千餘家歸廆，廆爲之置樂浪郡，<span class="jiazhu">爲，于僞翻。樂浪，音洛琅。句，如字，又音駒。麗，力知翻。</span>以統爲太守，遵參軍事。</p>
<p class="em2 strong"><span class="yinwen">13</span>王如餘黨涪陵李運、巴西王建等自襄陽將三千餘家入漢中，<span class="jiazhu">涪，音浮。</span>梁州刺史張光遣參軍晉邈將兵拒之。邈受運、建賂，勸光納其降，<span class="jiazhu">降，戶江翻；下同。</span>光從之，使居成固。旣而邈見運、建及其徒多珍寶，欲盡取之，復說光曰：<span class="jiazhu">復，扶又翻。說，輸芮翻。</span><span class="yinhao">「運、建之徒，不修農事，專治器仗，其意難測，不如悉掩殺之，不然，必爲亂。」</span>光又從之。<span class="jiazhu">將貪於下，帥闇於上，梁州之禍，復自此始。治，直之翻。</span>五月，邈將兵攻運、建，殺之。建壻楊虎收餘衆擊光，屯于厄水；光遣其子孟萇討之，不能克。</p>
<p class="em2 strong"><span class="yinwen">14</span>壬辰，以琅邪王睿爲左丞相、大都督，督陝東諸軍事；南陽王保爲右丞相、大都督，督陝西諸軍事。<span class="jiazhu">所謂<span class="yinhao">「分陝」</span>也。陝，失冉翻。</span>詔曰：<span class="yinhao">「今當掃除鯨鯢，<span class="jiazhu">鯨鯢，大魚，鈎網所不能制，以比敵人之魁桀者。鯨，巨京翻。鯢，五兮翻。</span>奉迎梓宮。<span class="jiazhu">謂懷帝遇害於平陽，梓宮未返也。</span>令幽、幷兩州勒卒三十萬直造平陽，<span class="jiazhu">造，七到翻；下同。</span>右丞相宜帥秦、涼、梁、雍之師三十萬徑詣長安，左丞相帥所領精兵二十萬徑造洛陽，<span class="jiazhu">帥，讀曰率。雍，於用翻。</span>同赴大期，克成元勳。」</span></p>
<p class="em2 strong"><span class="yinwen">15</span>漢中山王曜屯蒲坂。</p>
<p class="em2 strong"><span class="yinwen">16</span>石勒使孔萇擊定陵，殺田徽；<span class="jiazhu">定陵縣，漢屬潁川郡，晉屬襄城郡。田徽，王浚用爲兗州刺史。</span>薄盛率所部降勒，山東郡縣，相繼爲勒所取。漢主聰以勒爲侍中、征東大將軍。烏桓亦叛王浚，潛附於勒。<span class="jiazhu">史言王浚之勢浸以孤弱。</span></p>
<p class="em2 strong"><span class="yinwen">17</span>六月，劉琨與代公猗盧會于陘北，謀擊漢。<span class="jiazhu">陘，音刑。</span>秋，七月，琨進據藍谷，猗盧遣拓跋普根屯于北屈。<span class="jiazhu">北屈縣，漢屬河東郡，晉屬平陽郡，春秋晉公子夷吾所居邑也。宋白曰：慈州文城縣，本漢北屈縣地。師古曰：屈，音居勿翻。</span>琨遣監軍韓據自西河而南，將攻西平。<span class="jiazhu">西平城，在平陽西，漢主聰築以居其子濟南王驥。</span>漢主聰遣大將軍粲等拒琨，驃騎將軍易等拒普根，蕩晉將軍蘭陽等助守西平。琨等聞之，引兵還。<span class="jiazhu">還，從宣翻，又如字。</span>聰使諸軍仍屯所在，爲進取之計。</p>
<p class="em2 strong"><span class="yinwen">18</span>帝遣殿中都尉劉蜀詔左丞相睿以時進軍，<span class="jiazhu">殿中都尉，屬二衞。</span>與乘輿會除中原。<span class="jiazhu">乘，繩證翻。</span>八月，癸亥，蜀至建康，睿辭以方平定江東，未暇北伐。以鎭東長史刁協爲丞相左長史，從事中郎彭城劉隗爲司直，<span class="jiazhu">隗，五罪翻。</span>邵陵內史廣陵戴邈爲軍諮祭酒，<span class="jiazhu">吳孫晧寶鼎元年，分零陵北部都尉立邵陵郡。宋白曰：邵陵，漢之昭陵縣，吳立邵陵郡，唐爲邵州。</span>參軍丹陽張闓爲從事中郎，<span class="jiazhu">闓，音開，又可亥翻。</span>尙書郎潁川鍾雅爲記室參軍，譙國桓宣爲舍人，豫章熊遠爲主簿，會稽孔愉爲掾。<span class="jiazhu">會，工外翻。掾，以絹翻。</span>劉隗雅習文史，善伺候睿意，故睿特親愛之。<span class="jiazhu">爲刁、劉間王敦兄弟張本。伺，相吏翻。</span></p>
<p class="em2 strong">熊遠上書，以爲：<span class="yinhao">「軍興以來，處事不用律令，<span class="jiazhu">處，昌呂翻。</span>競作新意，臨事立制，朝作夕改，至於主者不敢任法，每輒關諮，<span class="jiazhu">關，白也。</span>非爲政之體也。愚謂凡爲駁議者，皆當引律令、經傳，<span class="jiazhu">駁，北角翻。傳，直戀翻。</span>不得直以情言，無所依準，以虧舊典。若開塞隨宜，<span class="jiazhu">塞，悉則翻。</span>權道制物，此是人君之所得行，非臣子所宜專用也。」</span>睿以時方多事，不能從。</p>
<p class="em2 strong">初，范陽祖逖，少有大志，<span class="jiazhu">漢涿郡，魏文帝更名曰范陽郡。少，詩照翻。</span>與劉琨俱爲司州主簿，同寢，中夜聞雞鳴，蹴琨覺曰：<span class="jiazhu">蹴，子六翻，蹋也。覺，居效翻，寤也。</span><span class="yinhao">「此非惡聲也！」</span>因起舞。及渡江，左丞相睿以爲軍諮祭酒。逖居京口，<span class="jiazhu">吳孫權自吳徙丹徒，謂之京城，有京峴山在其東，其城因山爲壘，俯臨江津，故曰京口。</span>糾合驍健，<span class="jiazhu">繩三合爲糾；糾，言合三爲一也。驍，堅堯翻；下同。</span>言於睿曰：<span class="yinhao">「晉室之亂，非上無道而下怨叛也，由宗室爭權，自相魚肉，遂使戎狄乘隙，毒流中土。今遺民旣遭殘賊，人思自奮，大王誠能命將出師，使如逖者統之以復中原，郡國豪傑，必有望風響應者矣！」</span>睿素無北伐之志，以逖爲奮威將軍、豫州刺史，給千人廩，布三千疋，<span class="jiazhu">給千人糧廩及布三千疋而已。</span>不給鎧仗，使自召募。逖將其部曲百餘家渡江，中流，擊楫而誓曰：<span class="yinhao">「祖逖不能清中原而復濟者，有如大江！」</span><span class="jiazhu">復，扶又翻。</span>遂屯淮陰，<span class="jiazhu">淮陰縣，前漢屬臨淮郡，後漢屬下邳國，晉屬廣陵郡。</span>起冶鑄兵，募得二千餘人而後進。</p>
<p class="em2 strong"><span class="yinwen">19</span>胡亢性猜忌，殺其驍將數人。杜曾懼，潛引王沖之兵使攻亢。<span class="jiazhu">王沖，荊州賊也。</span>亢悉精兵出拒之，城中空虛，曾因殺亢而幷其衆。</p>
<p class="em2 strong"><span class="yinwen">20</span>周顗屯潯水城，<span class="jiazhu">《廬山記》曰：尋陽縣，在大江之北，尋水之陽。潯水城，無乃古之尋陽城乎！</span>爲杜弢所困；陶侃使明威將軍朱伺救之，弢退保泠口。<span class="jiazhu">沈約《志》：魏置將軍四十號，明威第三。弢，吐刀翻。《水經註》：泠水南出九疑山，北流逕泠道縣西南，又北流注于都溪水，又西北入于營水，所謂泠口也。楊正衡曰：泠，郎丁翻。余考此泠口去武昌甚遠，又《水經註》，江水自蘄春故城南，又東得銅零口，此無乃是乎！</span>侃曰：<span class="yinhao">「弢必步向武昌。」</span>乃自徑道還郡以待之，<span class="jiazhu">徑道，捷出之路。</span>弢果來攻。侃使朱伺逆擊，大破之，弢遁歸長沙。周顗出潯水投王敦於豫章，敦留之。陶侃使參軍王貢告捷於敦，敦曰：<span class="yinhao">「若無陶侯，便失荊州矣！」</span>乃表侃爲荊州刺史，屯沔江。<span class="jiazhu">《水經註》：沌水上承沔陽之白湖，東南流，逕沔陽縣南注于江，謂之沌口。陸游曰：江陵之建寧鎭，蓋沌口也。王敦以陶侃爲荊州，鎭此，明年徙林鄣。《侃傳》云：初鎭沌口，移入沔江。《水經註》：林障故城，在沔南。沔江，謂林障也。</span>左丞相睿召周顗，復以爲軍諮祭酒。</p>
<p class="em2 strong"><span class="yinwen">21</span>初，氐王楊茂搜之子難敵，遣養子販易於梁州，私賣良人子一人，張光鞭殺之。難敵怨曰：<span class="yinhao">「使君初來，大荒之後，兵民之命仰我氐活，氐有小罪，不能貰也？」</span><span class="jiazhu">貰，始制翻；貸也，恕也；又神夜翻。</span>及光與楊虎相攻，各求救於茂搜，茂搜遣難敵救光。難敵求貨於光，光不與。楊虎厚賂難敵，且曰：<span class="yinhao">「流民珍貨，悉在光所，<span class="jiazhu">謂晉邈所殺奪者。</span>今伐我，不如伐光。」</span>難敵大喜。光與虎戰，使張孟萇居前，難敵繼後。難敵與虎夾擊孟萇，大破之，孟萇及其弟援皆死。光嬰城自守。九月，光憤激成疾，僚屬勸光退據魏興。光按劍曰：<span class="yinhao">「吾受國重任，不能討賊，今得死如登仙，何謂退也！」</span>聲絕而卒。<span class="jiazhu">張光雖以信用晉邈致寇，其氣烈亦可尙也。</span>州人推其少子邁領州事，<span class="jiazhu">少，詩照翻。</span>又與氐戰沒，衆推始平太守胡子序領梁州。</p>
<p class="em2 strong"><span class="yinwen">22</span>荀藩薨于開封。<span class="jiazhu">荀藩、傅祗相繼而沒，陝東二行臺，惟荀組在耳。《考異》曰：《帝紀》曰<span class="yinhao">「薨於滎陽。」</span>今從《藩傳》。</span></p>
<p class="em2 strong"><span class="yinwen">23</span>漢中山王曜、趙染攻麴允于黃白城，允累戰皆敗；詔以索綝爲征東大將軍，將兵助允。</p>
<p class="em2 strong"><span class="yinwen">24</span>王貢自王敦所還，至竟陵，矯陶侃之命，以杜曾爲前鋒大都督，擊王沖，斬之，悉降其衆。<span class="jiazhu">降，戶江翻。</span>侃召曾，曾不至。貢恐以矯命獲罪，遂與曾反擊侃。冬，十月，侃兵大敗，僅以身免。敦表侃以白衣領職。侃復帥周訪等進擊杜弢，大破之，<span class="jiazhu">復，扶又翻。</span>敦乃奏復侃官。</p>
<p class="em2 strong"><span class="yinwen">25</span>漢趙染謂中山王曜曰：<span class="yinhao">「麴允率大衆在外，長安空虛，可襲也。」</span>曜使染帥精騎五千襲長安，<span class="jiazhu">帥，讀曰率；下同。</span>庚寅夜，入外城。帝奔射鴈樓。染焚龍尾及諸營，<span class="jiazhu">龍尾者，依城築道，陂陁漸高，登陴所由之路也。又《水經》曰：秦時有黑龍，從南山出，飲渭水，其行道因山成跡，長六十餘里，頭臨渭水，尾達樊川。漢蕭何起未央宮，斬龍首山而營之，頭高二十丈，尾漸下，高五六丈。所謂龍尾者，此山之尾也。</span>殺掠千餘人；辛卯旦，退屯逍遙園。<span class="jiazhu">《水經註》：沈水，上承皇子陂於樊川，北逕長安城西，與昆明池水合。沈水又東北流，逕鄧艾祠南，又東分爲二水，一水東入逍遙園。</span>壬辰，將軍麴鑒自阿城帥衆五千救長安。<span class="jiazhu">阿城，卽秦阿房宮城也。</span>癸巳，染引還，鑒追之，與曜遇於零武，鑒兵大敗。<span class="jiazhu">前漢北地郡有靈武縣，後漢、晉省；至後魏置咸陽郡，池陽、靈武二縣並屬焉。黃白城在池陽。則此零武爲前漢北地郡、魏咸陽郡之靈武明矣。</span></p>
<p class="em2 strong"><span class="yinwen">26</span>楊虎、楊難敵急攻梁州，胡子序棄城走，難敵自稱刺史。</p>
<p class="em2 strong"><span class="yinwen">27</span>漢中山王曜恃勝而不設備，十一月，麴允引兵襲之，漢兵大敗，殺其冠軍將軍喬智明；<span class="jiazhu">冠，古玩翻。</span>曜引歸平陽。</p>
<p class="em2 strong"><span class="yinwen">28</span>王浚以其父字處道，自謂應<span class="yinhao">「當塗高」</span>之讖，謀稱尊號。<span class="jiazhu">王浚，又一袁術也。</span>前勃海太守劉亮、北海太守王摶、<span class="jiazhu">摶，徒官翻。</span>司空掾高柔切諫，<span class="jiazhu">掾，于絹翻。此又一高柔，非魏之高柔。</span>浚皆殺之。燕國霍原，志節清高，屢辭徵辟。浚以尊號事問之，原不答。浚誣原與羣盜通，殺而梟其首。<span class="jiazhu">梟，堅堯翻。</span>於是士民駭怨，而浚矜豪日甚，不親政事，所任皆苛刻小人，棗嵩、朱碩，貪橫尤甚。<span class="jiazhu">橫，戶孟翻。</span>北州謠曰：<span class="yinhao">「府中赫赫，朱丘伯；十囊、五囊，入棗郎。」</span><span class="jiazhu">朱丘伯，朱碩字也。嵩，浚之壻，故曰棗郎。</span>調發殷煩，下不堪命，多叛入鮮卑。<span class="jiazhu">調，徒弔翻。</span>從事韓咸監護柳城，<span class="jiazhu">柳城縣，前漢屬遼西郡，後漢、晉省。監，工銜翻。</span>盛稱慕容廆能接納士民，欲以諷浚；浚怒，殺之。</p>
<p class="em2 strong">浚始者者唯恃鮮卑、烏桓以爲強，旣而皆叛之。加以蝗旱連年，兵勢益弱。石勒欲襲之，未知虛實，將遣使覘之，<span class="jiazhu">使，疏吏翻。覘，癡廉翻，又丑豔翻。</span>參佐請用羊祜、陸抗故事，致書於浚。<span class="jiazhu">欲用敵國交鄰之禮。</span>勒以問張賓，賓曰：<span class="yinhao">「浚名爲晉臣，實欲廢晉自立，但患四海英雄莫之從耳；其欲得將軍，猶項羽之欲得韓信也。將軍威振天下，今卑辭厚禮，折節事之，猶懼不信，況爲羊、陸之亢敵乎！<span class="jiazhu">折，而設翻。亢，口浪翻。</span>夫謀人而使人覺其情，難以得志矣。」</span>勒曰：<span class="yinhao">「善！」</span>十二月，勒遣舍人王子春、董肇多齎珍寶，奉表於浚曰：<span class="yinhao">「勒本小胡，遭世饑亂，流離屯厄，<span class="jiazhu">屯，殊倫翻，難也。</span>竄命冀州，竊相保聚以救性命。今晉祚淪夷，中原無主；殿下州鄕貴望，<span class="jiazhu">勒，上黨武鄕人，而浚太原人，故云州鄕。</span>四海所宗，爲帝王者，非公復誰！<span class="jiazhu">復，扶又翻。</span>勒所以捐軀起兵，誅討暴亂者，正爲殿下驅除爾。伏願陛［殿］下應天順人，<span class="jiazhu">爲，于僞翻。</span>早登皇祚。勒奉戴殿下如天地父母，殿下察勒微心，亦當視之如子也。」</span>又遺棗嵩書，厚賂之。<span class="jiazhu">遺，于季翻。</span></p>
<p class="em2 strong">浚以段疾陸眷新叛，士民多棄己去，聞勒欲附之，甚喜，謂子春曰：<span class="yinhao">「石公一時豪傑，據有趙、魏，乃欲稱藩於孤，其可信乎？」</span>子春曰：<span class="yinhao">「石將軍才力強盛，誠如聖旨。但以殿下中州貴望，威行夷、夏，<span class="jiazhu">夏，戶雅翻。</span>自古胡人爲輔佐名臣則有矣，未有爲帝王者也。石將軍非惡帝王不爲而讓於殿下，<span class="jiazhu">惡，烏路翻。</span>顧以帝王自有曆數，非智力之所取，雖強取之，<span class="jiazhu">強，其兩翻。</span>必不爲天人之所與故也。項羽雖強，終爲漢有。石將軍之比殿下，猶陰精之與太陽，是以遠鑒前事，歸身殿下，此乃石將軍之明識所以遠過於人也，殿下又何怪乎！」</span>浚大悅，封子春、肇皆爲列侯，遣使報聘，以厚幣酬之。</p>
<p class="em2 strong">游綸兄統，爲浚司馬，鎭范陽，遣使私附於勒；<span class="jiazhu">游綸保據苑鄕，僞降於勒，勒已襲禽之。</span>勒斬其使以送浚。浚雖不罪統，益信勒爲忠誠，無復疑矣。</p>
<p class="em2 strong"><span class="yinwen">29</span>是歲，左丞相睿遣世子紹鎭廣陵，以丞相掾蔡謨爲參軍。謨，克之子也。</p>
<p class="em2 strong"><span class="yinwen">30</span>漢中山王曜圍河南尹魏浚於石梁，<span class="jiazhu">石梁塢，在洛水北。</span>兗州刺史劉演、河內太守郭默遣兵救之，曜分兵逆戰於河北，敗之；<span class="jiazhu">河平［北］，大河之北，卽富平津之北也。敗，補邁翻。</span>浚夜走，獲而殺之。</p>
<p class="em2 strong"><span class="yinwen">31</span>代公猗盧城盛樂以爲北都，治故平城爲南都；又作新平城於灅水之陽，使右賢王六脩鎭之，統領南部。<span class="jiazhu">盛樂縣，前漢屬定襄郡，後漢屬雲中郡。平城，漢屬鴈門郡。《括地志》曰：朔州定襄縣，本漢平城縣。拓拔魏之盛也，置朔州於盛樂，置恆州於平城；平城，謂之代都。自高祖遷洛，其後破六韓拔陵作亂，故都爲墟，恆州寄治肆州秀容郡城，雲州寄治幷州界。魏收《地形志》，自陘嶺以北，所記略矣。隋之盛也，北逐突厥，復漢故塞，省併後魏所置郡縣，盛樂蓋在定襄郡大利縣界，平城在馬邑郡雲內縣界。唐破突厥，北盡魏、隋之略：朔州善陽縣，則漢定襄、魏桑乾之地；單于都護府金河縣，則後魏道武所都也；雲州雲中縣，則後魏所都平城也。然自單于都護府東北至朔州三百五十七里，則盛樂距平城，其道里可知矣。杜佑曰：雲中，今馬邑郡北；平城，卽今郡，隋雲內縣恆安鎭。《魏書·帝紀》：猗盧脩故平城以爲南都，更南百里，於灅水之陽黃瓜堆築新平城，晉人謂之小平城。杜佑又曰：朔州馬邑郡，魏都平城，於郡北置懷朔鎭；及遷洛後，置朔州。後魏初，雲中在今郡北三百餘里定襄故城北；北齊置朔州，在故都西南新城，一名平城也；後移於馬邑，卽今郡城也。郡治善陽縣，亦漢定襄縣地，有秦馬邑城、武周塞，紫河發源於此。宋白曰：唐振武軍，舊單于都護府，卽漢定襄郡之盛樂縣也，在陰山之陽，黃河之北，後魏所都盛樂是也。唐平突厥，於此置雲中都督府，後改單于府。班固《地理志》：右北平俊靡縣，灅水南至無終，東入庚。師古曰：灅，力水翻；又音郎賄翻。酈道元《水經註》：庚水與鮑丘水合，俊靡在東，與平城相去甚遠，新平城不在此灅水之陽也。據《魏書》，道武帝西如馬邑，觀灅源；則灅水蓋出於馬邑，而東北流逕平城之南也。酈道元，魏人也，其註《水經》，敍代都之事宜詳，初不言平城有灅水，但言濕水逕平城南耳。《註》曰：濕水，出鴈門陰館縣濕頭山，一曰治水，東北流，出山，逕陰館縣故城西，故樓煩鄕也。又有馬邑川水，會桑乾水而注于濕水。濕水東流過平城南，又東流逕廣甯下洛縣南，東至漁陽，入笥溝。又考班固《地理志》，鴈門陰館縣樓煩鄕累頭山，治水所出，東至泉州入海。師古曰：累，音力追翻；治，音弋之翻。竊謂水出累頭山，疑當時亦有累水之名。師古音從平聲，音相近也。意道元所謂濕水，卽灅水也。又考丁度《集韻》，<span class="yinhao">「漯」</span><span class="yinhao">「灅」</span><span class="yinhao">「㶟」</span>三字，同註云<span class="yinhao">「水出鴈門」</span>，則亦有見於此矣。灅，《類篇》音魯水翻。</span></p>
</div></body></html>