<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第二百七十六・後唐紀五・明宗聖德和武欽孝皇帝中之上</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="後唐紀五">後唐紀五</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起強圉大淵獻<span class="biaozhusup" data-rel="">（丁亥）</span>七月，盡屠維赤奮若<span class="biaozhusup" data-rel="">（己丑）</span>，凡二年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="明宗聖德和武欽孝皇帝中之上">明宗聖德和武欽孝皇帝中之上</span></span></h5>
<div class="yt" id="y927"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="明宗聖德和武欽孝皇帝中之上" data-head-level="h4" data-head-title="天成二年">天成二年</span></span><span class="biaozhusup" data-rel="">（丁亥、九二七年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>秋，七月，以歸德節度使王晏球爲北面副招討使。<span class="jiazhu">烏震旣死，以王晏球代之。按薛<span class="shu-ming">史</span>，是年七月甲辰詔曰：<span class="yinhao">「本朝親王遙領方鎭，遂有副大使知節度使，傳代已深，相沿未改。其西川、東川今後落副大使，只云節度使。」</span>尋諸鎭皆正授節度使。</span></p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>丙寅，升夔州爲寧江軍，以西方鄴爲節度使。<span class="jiazhu">賞破高季興軍，復夔、忠、萬之功也。蜀以夔州爲鎭江軍，今改爲寧江軍。</span></p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>癸巳，<span class="jiaozhusup">〔章：十二行本「巳」作「酉」；乙十一行本同；張校同，云無註本亦誤「巳」。〕</span>以與高季興夔、忠、萬三州爲豆盧革、韋說之罪，<span class="jiazhu">元年以三州與季興，革、說猶爲相，因以此罪之。</span>皆賜死。</p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span>流段凝於遼州，溫韜於德州，劉訓於濮州。<span class="jiazhu">自唐末以來，流貶者皆不至其地。遼、德、濮皆唐境也，此三人皆使至流所。</span></p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">5</span>任圜請致仕居磁州，<span class="jiazhu">磁，牆之翻。</span>許之。</p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">6</span>八月，己卯朔，日有食之。</p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">7</span>册禮使至長沙，楚王殷始建國，<span class="jiazhu">封楚王殷爲國王見上卷是年六月。</span>立宮殿，置百官，皆如天子，或微更其名：<span class="jiazhu">示不敢擬天朝也。更，工行翻。</span>翰林學士曰文苑學士，知制誥曰知辭制，樞密院曰左右機要司，羣下稱之曰殿下，令曰敎。以姚彥章爲左丞相，許德勳爲右丞相，李鐸爲司徒，崔穎爲司空，拓跋恆爲僕射，張彥瑤、張迎判機要司。<span class="jiazhu">馬殷所恃以爲國者高郁也，建國置官，郁不與焉，何也？豈殷諸子已有忌郁之心歟？</span>然管內官屬皆稱攝，惟朗、桂節度使先除後請命。<span class="jiazhu">朗，武平軍，桂，靜江軍，時皆屬楚。</span>恆本姓元，避殷父諱改焉。</p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">8</span>九月，帝謂安重誨曰：<span class="yinhao">「從榮左右有矯宣朕旨，令勿接儒生，恐弱人志氣者。朕以從榮年少臨大藩，<span class="jiazhu">是年三月從榮鎭鄴都，事見上卷。少，詩照翻。</span>故擇名儒使輔導之，今奸人所言乃如此！」</span>欲斬之；重誨請嚴戒而已。<span class="jiazhu">安重誨非儒也，故寬言者之罪。獨不思矯宣上旨，國有常刑邪！</span></p>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">9</span>北都留守李彥超請復姓符，從之。<span class="jiazhu">彥超，李存審子；存審本姓符。</span></p>
<p class="em2 strong" id="p11"><a class="gg-link" href="#p11" onclick="return changeColor(this);"></a><span class="yinwen">10</span>丙寅，以樞密使孔循兼東都留守。<span class="jiazhu">帝欲東巡，使孔循留守洛陽。莊宗同光三年，復以洛陽爲東都。</span></p>
<p class="em2 strong" id="p12"><a class="gg-link" href="#p12" onclick="return changeColor(this);"></a><span class="yinwen">11</span>壬申，契丹來請脩好，<span class="jiazhu">好，呼到翻。</span>遣使報之。</p>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">12</span>冬，十月，乙酉，帝發洛陽，將如汴州；丁亥，至滎陽。<span class="jiazhu"><span class="shu-ming">九域志</span>：滎陽縣在鄭州西六十里，東至大梁一百四十里。</span></p>
<p class="em2 strong" id="p14"><a class="gg-link" href="#p14" onclick="return changeColor(this);"></a>民間訛言帝欲自擊吳，又云欲制置東方諸侯。宣武節度使、檢校侍中朱守殷疑懼，判官高密孫晟勸守殷反，<span class="jiazhu">高密，漢古縣，隋亂廢，唐武德三年置於義城堡，六年移就故夷安城，卽高密古縣也，屬密州。<span class="shu-ming">九域志</span>：在州東北一百二十里。<span class="shu-ming">考異</span>曰：<span class="shu-ming">江南錄</span>作<span class="yinhao">「孫忌」</span>。今從王溥<span class="shu-ming">周世宗實錄</span>。晟，承正翻。</span>守殷遂乘城拒守。帝遣宣徽使范延光往諭之，延光曰：<span class="yinhao">「不早擊之，則汴城堅矣；願得五百騎與俱。」</span>帝從之。延光暮發，未明行二百里，抵大梁城下，與汴人戰，汴人大驚。戊子，帝至京水，<span class="jiazhu">京水在滎陽之東，索水之西。</span>遣御營使石敬瑭將親兵倍道繼之。<span class="jiazhu">自梁以來，有侍衞親軍、侍衞馬軍、侍衞步軍。</span></p>
<p class="em2 strong" id="p15"><a class="gg-link" href="#p15" onclick="return changeColor(this);"></a>或謂安重誨曰：<span class="yinhao">「失職在外之人，乘賊未破，或能爲患，不如除之。」</span>重誨以爲然，奏遣使賜任圜死。<span class="jiazhu">任圜罷相見上卷是年六月。</span>端明殿學士趙鳳哭謂重誨曰：<span class="yinhao">「任圜義士，安肯爲逆！公濫刑如此，何以贊國！」</span>使者至磁州，圜聚其族酣飲，然後死，神情不撓。<span class="jiazhu">撓，奴敎翻。</span></p>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">13</span>己丑，帝至大梁，四面進攻，吏民縋城出降者甚衆。<span class="jiazhu">縋，馳僞翻。</span>守殷知事不濟，盡殺其族，引頸命左右斬之。乘城者望見乘輿，<span class="jiazhu">乘，承正翻。</span>相帥開門降。<span class="jiazhu">帥，讀曰率；下同。</span>孫晟奔吳，徐知誥客之。<span class="jiazhu">爲孫晟盡節於江南張本。</span></p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">14</span>戊戌，詔免三司逋負近二百萬緡。<span class="jiazhu">近，其靳翻。</span></p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">15</span>辛丑，吳大丞相、都督中外諸軍事、諸道都統、鎭海·寧國節度使兼中書令東海王徐溫卒。</p>
<p class="em2 strong" id="p19"><a class="gg-link" href="#p19" onclick="return changeColor(this);"></a>初，溫子行軍司馬、忠義節度使、同平章事知詢以其兄知誥非徐氏子，<span class="jiazhu">徐溫養知誥爲子，見二百六十卷唐昭宗乾寧二年。</span>數請代之執吳政，<span class="jiazhu">數，所角翻。</span>溫曰：<span class="yinhao">「汝曹皆不如也。」</span>嚴可求及行軍副使徐玠屢勸溫以知詢代知誥，<span class="jiazhu">徐知誥之於嚴可求，結之以婚姻，而可求之心不爲之變。徐溫之門，忠於所事者，嚴可求、陳彥謙而已。</span>溫以知誥孝謹，不忍也。陳夫人曰：<span class="yinhao">「知誥自我家貧賤時養之，<span class="jiazhu">陳夫人，徐溫之妻，子畜知誥者也。</span>柰何富貴而棄之！」</span>可求等言之不已。溫欲帥諸藩鎭入朝，勸吳王稱帝，<span class="jiazhu">帥，讀曰率。</span>將行，有疾，乃遣知詢奉表勸進，因留代知誥執政。知誥草表欲求洪州節度使，俟旦上之，<span class="jiazhu">上，時兩翻。</span>是夕，溫凶問至，乃止。<span class="jiazhu">史言徐知誥得吳國之政，亦有數存乎其間；篡吳之業自此成矣。</span>知詢亟歸金陵。<span class="jiazhu">爲知誥、知詢不相容張本。</span>吳主贈溫齊王，諡曰忠武。</p>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">16</span>山南西道節度使張筠久疾，將佐請見，不許。副使符彥琳等疑其已死，恐左右有奸謀，請權交符印；筠怒，收彥琳及判官都指揮使下獄，誣以謀反。<span class="jiazhu">下，遐嫁翻。</span>詔取彥琳等詣闕，按之無狀，釋之；<span class="jiazhu">觀于可洪、張筠之事，帝之廟號曰明，亦有以也。</span>徙筠爲西都留守。<span class="jiazhu">莊宗同光三年，復以長安爲西都。</span></p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">17</span>癸卯，以保義節度使石敬瑭爲宣武節度使，<span class="jiazhu">朱守殷反死，以石敬瑭代之。</span>兼侍衞親軍馬步都指揮使。</p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">18</span>十一月，庚戌，吳王卽皇帝位，追尊孝武王曰武皇帝，景王曰景皇帝，宣王曰宣皇帝。<span class="jiazhu">孝武王，忠武王行密也；景王，威王渥也；宣王者，隆演也。</span></p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">19</span>安重誨議伐吳，<span class="jiazhu">安重誨欲乘徐溫之死而伐之，且問其舉大號之罪。</span>帝不從。<span class="jiazhu">根本不固而伐人之國，莊宗覆車可鑒也；故不許。</span></p>
<p class="em2 strong" id="p24"><a class="gg-link" href="#p24" onclick="return changeColor(this);"></a><span class="yinwen">20</span>甲子，吳大赦，改元乾貞。</p>
<p class="em2 strong" id="p25"><a class="gg-link" href="#p25" onclick="return changeColor(this);"></a>丙子，吳主尊太妃王氏曰皇太后，以徐知詢爲諸道副都統、鎭海·寧國節度使兼侍中，<span class="jiazhu">若使之嗣徐溫之官職者。</span>加徐知誥都督中外諸軍事。<span class="jiazhu">吳國中外大權實皆歸於徐知誥。</span></p>
<p class="em2 strong" id="p26"><a class="gg-link" href="#p26" onclick="return changeColor(this);"></a><span class="yinwen">21</span>十二月，戊寅朔，孟知祥發民丁二十萬脩成都城。</p>
<p class="em2 strong" id="p27"><a class="gg-link" href="#p27" onclick="return changeColor(this);"></a><span class="yinwen">22</span>吳主立兄廬江公濛爲常山王，弟鄱陽公澈爲平原王，<span class="jiazhu">澈，敕列翻。</span>兄子南昌公珙爲建安王。<span class="jiazhu">珙，居勇翻。吳主稱帝，封其兄弟及其兄子皆自公陞王。</span></p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">23</span>初，晉陽相者周玄豹<span class="jiazhu">相，息亮翻。</span>嘗言帝貴不可言，帝卽位，欲召詣闕；趙鳳曰：<span class="yinhao">「玄豹言陛下當爲天子，今已驗矣，無所復詢。<span class="jiazhu">復，扶又翻。</span>若置之京師，則輕躁狂險之人必輻輳其門，爭問吉凶。自古術士妄言，致人族滅者多矣，非所以靖國家也。」</span><span class="jiazhu">史言趙鳳有識。</span>帝乃就除光祿卿致仕，厚賜金帛而已。</p>
<p class="em2 strong" id="p29"><a class="gg-link" href="#p29" onclick="return changeColor(this);"></a><span class="yinwen">24</span>中書舍人馬縞<span class="jiazhu">縞，工老翻。</span>請用漢光武故事，七廟之外別立親廟；<span class="jiazhu">見四十一卷漢光武建武三年。</span>中書門下奏請如漢孝德、孝仁皇例，稱皇不稱帝。<span class="jiazhu">孝德皇見五十卷漢安帝建光元年；孝仁皇見五十六卷靈帝建寧元年。</span>帝欲兼稱帝，羣臣乃引德明、玄元、興聖皇帝例，皆立廟京師；<span class="jiazhu">唐尊皋陶爲德明皇帝，老子爲玄元皇帝，涼武昭王爲興聖皇帝。例，時詣翻。</span>帝令立於應州舊宅，自高祖考妣以下皆追諡曰皇帝、皇后，墓曰陵。<span class="jiazhu"><span class="shu-ming">五代會要</span>：帝追尊高祖聿爲孝恭皇帝，廟號惠祖，陵曰順陵，妣崔氏曰昭皇后；曾祖敎曰孝質皇帝，廟號毅祖，陵曰衍陵，妣張氏曰順皇后；祖琰曰孝靖皇帝，廟號烈祖，陵曰奕陵，妣何氏曰穆皇后；父霓曰孝成皇帝，廟號德祖，陵曰慶陵。歐<span class="shu-ming">史</span>曰：高祖妣劉氏，曾祖諱敖，父孝成，妣劉氏諡懿皇后，四陵皆在應州金城縣。按帝之先本夷狄，旣無姓氏，其名必當時有司所製也。</span></p>
<p class="em2 strong" id="p30"><a class="gg-link" href="#p30" onclick="return changeColor(this);"></a><span class="yinwen">25</span>漢主如康州。<span class="jiazhu"><span class="shu-ming">九域志</span>：廣州南至康州一百九十里。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a><span class="yinwen">26</span>是歲，蔚、代緣邊粟斗不過十錢。<span class="jiazhu">蔚，紆勿翻。</span></p>
<div class="yt" id="y928"><p class="strong" id="p32"><a class="gg-link" href="#p32" onclick="return changeColor(this);"></a><span class="section" id="title-4"><span data-head-description="明宗聖德和武欽孝皇帝中之上" data-head-level="h4" data-head-title="天成三年">三年</span></span><span class="biaozhusup" data-rel="">（戊子、九二八年）</span></p></div>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">1</span>春，正月，丁巳，吳主立子璉爲江都王，璘爲江夏王，璆爲宜春王，宣帝子廬陵公玢爲南陽王。<span class="jiazhu">璉，力展翻。璘，離珍翻。璆，音求。玢，悲巾翻。吳主諡兄隆演曰宣皇帝。</span></p>
<p class="em2 strong" id="p34"><a class="gg-link" href="#p34" onclick="return changeColor(this);"></a><span class="yinwen">2</span>昭義節度使毛璋所爲驕僭，時服赭袍，<span class="jiazhu">赭袍，天子所服。赭，音者。</span>縱酒爲戲，左右有諫者，剖其心而視之。帝聞之，徵爲右金吾衞上將軍。<span class="jiazhu">毛璋在邠州以驕僭徵，及在潞州復然，謂之不軌可也。然一詔徵之則束手入衞，蓋其人冥頑驕虐，本無他心，不知僭擬之爲非；然亦明宗能容之耳。</span></p>
<p class="em2 strong" id="p35"><a class="gg-link" href="#p35" onclick="return changeColor(this);"></a><span class="yinwen">3</span>契丹陷平州。<span class="jiazhu">元年冬盧文進來奔，唐得平州，至是復爲契丹所陷。</span></p>
<p class="em2 strong" id="p36"><a class="gg-link" href="#p36" onclick="return changeColor(this);"></a><span class="yinwen">4</span>二月，丁丑朔，日有食之。</p>
<p class="em2 strong" id="p37"><a class="gg-link" href="#p37" onclick="return changeColor(this);"></a><span class="yinwen">5</span>帝將如鄴都，時扈駕諸軍家屬甫遷大梁，又聞將如鄴都，皆不悅，詾詾有流言；<span class="jiazhu">說，讀曰悅。詾，許拱翻。</span>帝聞之，不果行。</p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">6</span>吳自莊宗滅梁以來，使者往來不絕。庚辰，吳使者至，安重誨以爲楊溥敢與朝廷抗禮，<span class="jiazhu">並立爲帝，是抗禮也。</span>遣使窺覘，<span class="jiazhu">覘，丑廉翻，又丑豔翻。</span>拒而不受，自是遂與吳絕。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a><span class="yinwen">7</span>張筠至長安，<span class="jiazhu">去年徙張筠留守西都。</span>守兵閉門拒之；<span class="jiazhu">上意也。</span>筠單騎入朝，以爲左衞上將軍。</p>
<p class="em2 strong" id="p40"><a class="gg-link" href="#p40" onclick="return changeColor(this);"></a><span class="yinwen">8</span>壬辰，寧江節度使西方鄴攻拔歸州；未幾，荊南復取之。<span class="jiazhu">歸州，高季興巡屬也。<span class="shu-ming">九域志</span>：夔州東至歸州三百三十里。幾，居豈翻。復，扶又翻；下宜復同。</span></p>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">9</span>樞密使、同平章事孔循，性狡佞，安重誨親信之。帝欲爲皇子娶重誨女，<span class="jiazhu">爲，于僞翻。</span>循謂重誨曰：<span class="yinhao">「公職居近密，不宜復與皇子爲婚。」</span>重誨辭之。久之，或謂重誨曰：<span class="yinhao">「循善離間人，<span class="jiazhu">間，古莧翻。</span>不可置之密地。」</span>循知之，陰遣人結王德妃，求納其女；德妃請娶循女爲從厚婦，帝許之。<span class="jiazhu">王德妃有寵於帝，言無不行，後進拜淑妃。</span>重誨大怒，乙未，以循同平章事，充忠武節度使兼東都留守。<span class="jiazhu">解其近密之職。</span></p>
<p class="em2 strong" id="p42"><a class="gg-link" href="#p42" onclick="return changeColor(this);"></a>重誨性強愎。<span class="jiazhu">愎，蒲逼翻。</span>秦州節度使華溫琪入朝，請留闕下，帝嘉之，<span class="jiazhu">當時諸帥皆樂在方鎭得自恣，獨華溫琪入朝請留，故嘉之。華，戶化翻。</span>除左驍衞上將軍，月別賜錢穀。<span class="jiazhu">俸給之外別賜錢穀。</span>歲餘，帝謂重誨曰：<span class="yinhao">「溫琪舊人，宜擇一重鎭處之。」</span><span class="jiazhu">華溫琪仕梁已爲節鎭，故云然。處，昌呂翻。</span>重誨對以無闕。他日，帝屢言之，重誨慍曰：<span class="yinhao">「臣累奏無闕，惟樞密使可代耳。」</span>帝曰：<span class="yinhao">「亦可。」</span>重誨無以對。<span class="jiazhu">華溫琪之才誠不足以當重鎭，安重誨以君臣相得之雅，詳明敷奏，明宗宜無不從；今則上下之言交不能暢其意，相厲而已，斯不學至此也。</span>溫琪聞之懼，數月不出。</p>
<p class="em2 strong" id="p43"><a class="gg-link" href="#p43" onclick="return changeColor(this);"></a>重誨惡成德節度使、同平章事王建立，奏建立與王都交結，有異志。<span class="jiazhu">惡，烏路翻。初，帝爲代州刺史，王建立已爲虞候將，後從鎭眞定。帝自鄴爲亂兵所逼，舉兵南向，建立殺眞定監軍，帝家屬得全，由是愛之；及帝卽位，擢爲眞定帥。安重誨亦帝潛躍之時所親信者也，卽位，自中門使擢樞密使。重誨之所以惡建立，權寵之間耳。又，是時王都在中山有異志，數以書通建立，約爲兄弟，故重誨言之。</span>建立亦奏重誨專權，求入朝面言其狀，帝召之；旣至，言重誨與宣徽使判三司張延朗結婚，相表裏，弄威福。三月，辛亥，帝見重誨，氣色甚怒，謂曰：<span class="yinhao">「今與卿一鎭自休息，以王建立代卿，張延朗亦除外官。」</span>重誨曰：<span class="yinhao">「臣披荊棘事陛下數十年，值陛下龍飛，承乏機密，<span class="jiazhu">承乏者，承人之乏也，言適時乏人，故己得任機密。</span>數年間天下幸無事；今一旦棄之外鎭，臣願聞其罪！」</span>帝不懌而起，<span class="jiazhu">此段自孔循以下言重誨與孔循相傾，自華溫琪以下言其君臣嫌隙之所自來。蓋重誨挾依乘之舊，戀權而不肯退，明宗積受浸潤之譖，欲遠之而不能，至於決裂，則不可救矣。</span>以語宣徽使朱弘昭，<span class="jiazhu">語，牛倨翻。</span>弘昭曰：<span class="yinhao">「陛下平日待重誨如左右手，柰何以小忿棄之！願垂三思。」</span><span class="jiazhu">朱弘昭今日之言，知重誨之眷未衰也；鳳翔之奏，知重誨之權已去也。小人之智，隨時而反覆，可畏也哉！</span>帝尋召重誨慰撫之。明日，建立辭歸鎭，帝曰：<span class="yinhao">「卿比奏欲入分朕憂，<span class="jiazhu">比，毗至翻，近也。</span>今復去何之！」</span><span class="jiazhu">復，扶又翻；下不復同。</span>會門下侍郎兼刑部尙書、同平章事鄭珏請致仕，己未，以珏爲左僕射致仕；癸亥，以建立爲右僕射兼中書侍郎、同平章事、判三司。</p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">10</span>孟知祥屢與董璋爭鹽利，<span class="jiazhu">蜀中井鹽，東、西川巡屬之內皆有之，各欲障固以專其利，故爭。按唐盛時，邛、嘉、眉有井十三，劍南西川院領之；梓、遂、綿、合、昌、渝、瀘、資、榮、陵、簡有井四百六十，劍南東川院領之。東川鹽利多於西川矣。</span>璋誘商旅販東川鹽入西川，知祥患之，乃於漢州置三場重征之，<span class="jiazhu">漢州東南與東川接界，故列置三場以征鹽商。</span>歲得錢七萬緡，商旅不復之東川。<span class="jiazhu">之，往也。</span></p>
<p class="em2 strong" id="p45"><a class="gg-link" href="#p45" onclick="return changeColor(this);"></a><span class="yinwen">11</span>楚王殷如岳州，遣六軍使袁詮、<span class="jiazhu">詮，丑緣翻。</span>副使王環、監軍馬希瞻將水軍擊荊南，高季興以水軍逆戰。至劉郎洑，<span class="jiazhu">江陵府石首縣沙步有劉郎浦，蜀先主納吳女處也。洑，房六翻。洄流曰洑。</span>希瞻夜匿戰艦數十艘於港中；<span class="jiazhu">艦，戶黯翻。艘，疏留翻。港，古項翻。</span>詰旦，兩軍合戰，希瞻出戰艦橫擊之，季興大敗，俘斬以千數，進逼江陵。季興請和，歸史光憲于楚。<span class="jiazhu">高季興執史光憲見上卷上年。</span>軍還，<span class="jiazhu">還，從宣翻，又如字。</span>楚王殷讓環不遂取荊南，環曰：<span class="yinhao">「江陵在中朝及吳、蜀之間，<span class="jiazhu">中朝，謂唐也，旣在中原，且天朝也。</span>四戰之地也，<span class="jiazhu">四面受敵，謂之四戰之地。</span>宜存之以爲吾扞蔽。」</span><span class="jiazhu">宋時趙韓王勸太祖緩取太原，意亦如此。</span>殷悅。環每戰，身先士卒，<span class="jiazhu">先，悉薦翻。</span>與衆同甘苦；常置鍼藥於座右，戰罷，索傷者於帳前，自傅治之。<span class="jiazhu">鍼，諸深翻。索，山客翻。治，直之翻。</span>士卒隸環麾下者相賀曰：<span class="yinhao">「吾屬得死所矣。」</span>故所向有功。<span class="jiazhu">史言爲將得士卒之死力者勝。</span></p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">12</span>楚大舉水軍擊漢，圍封州。<span class="jiazhu">宋白曰：封州卽漢蒼梧郡之廣信縣也，梁置梁信郡，隋置封州，在豐水之陽。</span>漢主以<span class="shu-ming">周易</span>筮之，遇<span class="shu-ming">大有</span>，<span class="jiazhu">龜爲卜，策爲筮。以四十九策信手分開，視其奇耦，三變而成爻，十有八變而成卦。</span>於是大赦，改元大有；命左右街使蘇章將神弩三千、戰艦百艘救封州。<span class="jiazhu">漢都番禺，倣唐上京，置左、右街使。<span class="shu-ming">九域志</span>：廣州西至封州六百一十里。</span>章至賀江，沈鐵絚於水，<span class="jiazhu">沈，持林翻。絚，居登翻。</span>兩岸作巨輪挽絚，築長堤以隱之，伏壯士於堤中。章以輕舟逆戰，陽不利，楚人逐之，入堤中；挽輪舉絚，楚艦不能進退，以強弩夾水射之，<span class="jiazhu">射，而亦翻。</span>楚兵大敗，解圍遁去。漢主以章爲封州團練使。</p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">13</span>夏，四月，以鄴都留守從榮爲河東節度使、北都留守，以客省使太原馮贇爲副留守，<span class="jiazhu">贇，於倫翻。</span>夾馬指揮使新平楊思權爲步軍都指揮使以佐之。戊寅，以宣武節度使石敬瑭爲鄴都留守、天雄節度使，加同平章事；以樞密使范延光爲成德節度使。丙戌，以樞密使安重誨兼河南尹，以河南尹從厚爲宣武節度使，仍判六軍諸衞事。<span class="jiazhu">從厚本以河南尹判六軍諸衞事，今易鎭汴州而判六軍諸衞事如故。</span></p>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">14</span>吳右雄武軍使苗璘、靜江統軍王彥章將水軍萬人攻楚岳州，至君山，<span class="jiazhu">岳州治巴陵，洞庭湖在巴陵西，君山在洞庭湖中，方六十里。</span>楚王殷遣右丞相許德勳將戰艦千艘禦之。德勳曰：<span class="yinhao">「吳人掩吾不備，見大軍，必懼而走。」</span>乃潛軍角子湖，使王環夜帥戰艦三百，絕<span class="jiaozhusup">〔章：十二行本「絕」上有「屯陽林浦」四字；乙十一行本同；退齋校同；張校同，云無註本亦無。〕</span>吳歸路。<span class="jiazhu">帥，讀曰率。</span>遲明，吳人進軍荊江口，<span class="jiazhu">遲，直二翻。荊江口，洞庭湖與大江會處。</span>將會荊南兵攻岳州，丁亥，至道人磯。德勳命戰棹都虞候詹信以輕舟三百出吳軍後，德勳以大軍當其前，夾擊之，吳軍大敗，虜璘及彥章以歸。</p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">15</span>初，義武節度使兼中書令王都鎭易定十餘年，<span class="jiazhu">梁均王龍德元年，王都得定州，至是九年。</span>自除刺史以下官，租賦皆贍本軍。及安重誨用事，稍以法制裁之；帝亦以都篡父位，惡之。<span class="jiazhu">王都囚其父處直而篡其位，見二百七十一卷後梁均王龍德元年。惡，烏路翻。</span>時契丹數犯塞，<span class="jiazhu">數，所角翻。</span>朝廷多屯兵於幽、易間，<span class="jiazhu">瓦橋、盧［蘆］臺皆在幽、易之間。</span>大將往來，都陰爲之備，浸成猜阻。都恐朝廷移之他鎭，腹心和昭訓勸都爲自全之計，都乃求婚於盧龍節度使趙德鈞。又知成德節度使王建立與安重誨有隙，遣使結爲兄弟，陰與之謀復河北故事，<span class="jiazhu">欲復如唐河北諸鎭世襲，不輸朝廷貢賦，不受朝廷徵發。</span>建立陽許而密奏之。都又以蠟書遺青、徐、潞、益、梓五帥，離間之。<span class="jiazhu">是時青帥霍彥威，徐帥房知溫，潞帥毛璋，益帥孟知祥，梓帥董璋，皆倔強難制者也。遺，唯季翻；下金遺同。間，古莧翻。</span>又遣人說北面副招討使歸德節度使王晏球，<span class="jiazhu">說，式芮翻。</span>晏球不從；乃以金遺晏球帳下，使圖之，不克；<span class="jiazhu">遺，于季翻。</span>癸巳，晏球以都反狀聞，詔宣徽使張延朗與北面諸將議討之。<span class="jiazhu">北面諸將，謂招討王晏球及所部戍幽、易間諸將及幽州帥趙德鈞也。</span></p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">16</span>戊戌，吳徙常山王濛爲臨川王。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">17</span>庚子，詔削奪王都官爵。壬寅，以王晏球爲北面招討使，權知定州行州事，以橫海節度使安審通爲副招討使，以鄭州防禦使張虔釗爲都監，<span class="jiazhu">監，古銜翻。</span>發諸道兵會討定州。是日，晏球攻定州，拔其北關城。<span class="jiazhu">權知定州行州事者，以未得定州城，使王晏球權知行州事於城外，以招撫定州之民。蓋此命未頒，晏球之兵已至定州城下矣。</span>都以重賂求救於奚酋禿餒，<span class="jiazhu">禿餒卽圍莊宗者，虜酋之桀也。酋，慈秋翻。</span>五月，禿餒以萬騎突入定州；晏球退保曲陽，<span class="jiazhu">曲陽，漢之上曲陽縣，隋改爲恆陽；唐元和十五年更名曲陽，避穆宗名也，屬定州。<span class="shu-ming">九域志</span>：縣在州西六十里。</span>都與禿餒就攻之。晏球與戰於嘉山下，大破之，禿餒以二千騎奔還定州。晏球追至城門，因進攻之，得其西關城。定州城堅，不可攻，晏球增脩西關城以爲行府，<span class="jiazhu">置招討使行府及定州行州於西關城。</span>使三州民輸稅供軍食而守之。<span class="jiazhu">三州，定、祁、易也。王晏球之攻定州，以持久弊之，此其先定之計也。</span></p>
<p class="em2 strong" id="p52"><a class="gg-link" href="#p52" onclick="return changeColor(this);"></a><span class="yinwen">18</span>辛酉，以天雄節度副使趙敬怡爲樞密使。</p>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">19</span>王晏球聞契丹發兵救定州，將大軍趣望都，<span class="jiazhu">趣，七喻翻。</span>遣張延朗分兵退保新樂。<span class="jiazhu"><span class="shu-ming">九域志</span>：望都縣在定州東北六十里，新樂縣在州西南五十里。</span>延朗遂之眞定，<span class="jiazhu">之，往也。同光初，建北都於鎭州，以鎭州爲眞定府，尋廢北都而眞定府不廢。<span class="shu-ming">九域志</span>：自新樂縣西南至眞定七十里。</span>留趙州刺史朱建豐將兵脩新樂城。契丹已自他道入定州，與王都夜襲新樂，破之，殺建豐。乙丑，王晏球、張延朗會於行唐，<span class="jiazhu"><span class="shu-ming">九域志</span>：行唐縣在眞定府北五十五里。</span>丙寅，至曲陽。<span class="jiazhu">自行唐西北至曲陽三十許里。</span>王都乘勝，悉其衆與契丹五千騎合萬餘人，邀晏球等於曲陽，丁卯，戰于城南。晏球集諸將校令之曰：<span class="yinhao">「王都輕而驕，<span class="jiazhu">將，卽亮翻。校，戶敎翻。令，魯定翻。輕，牽正翻。</span>可一戰擒也。今日，諸君報國之時也。悉去弓矢，<span class="jiazhu">去，羌呂翻。</span>以短兵擊之，回顧者斬！」</span>於是騎兵先進，奮檛揮劍，直衝其陣，大破之，僵尸蔽野；<span class="jiazhu">用短兵則將士齊致死，直衝其陣則敵不及拒。北人所恃者弓矢，旣入其陣，皆不得用，而檛劍所及，不死則傷，是以甚敗。檛，則瓜翻。僵，居良翻。陳，讀曰陣。</span>契丹死者過半，<span class="jiazhu">過，音戈。</span>餘衆北走；都與禿餒得數騎，僅免。盧龍節度使趙德鈞邀擊契丹，北走者殆無孑遺。<span class="jiazhu">孑，吉列翻，單也，言無單孑得遺也。</span></p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">20</span>吳遣使求和於楚，請苗璘、王彥章；楚王殷歸之，使許德勳餞之。德勳謂二人曰：<span class="yinhao">「楚國雖小，舊臣宿將猶在，願吳朝勿以措懷。<span class="jiazhu">朝，直遙翻。</span>必俟衆駒爭皁棧，<span class="jiazhu">皁，才早翻。棧，士限翻。皁，馬櫪也。棧，以竹木藉之。</span>然後可圖也。」</span>時殷多內寵，嫡庶無別，諸子驕奢，故德勳語及之。<span class="jiazhu">別，彼列翻。其後馬氏諸子爭國，南唐乘而取之，卒如許德勳之言。然德勳相楚，知其將亂，不以告戒其主而以語鄰國之人，非忠也。<span class="shu-ming">左傳</span>鄭子太叔謂晉張趯有智，然猶在君子之後者，正此類也。</span></p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">21</span>六月，辛巳，高季興復請稱藩于吳，<span class="jiazhu">吳徐溫議不受高季興稱臣，見上卷上年五月。</span>吳進季興爵秦王，帝詔楚王殷討之。殷遣許德勳將兵攻荊南，以其子希範爲監軍，次沙頭；<span class="jiazhu">次沙頭，則已逼江陵矣。</span>季興從子雲猛指揮使從嗣單騎造楚壁，請與希範挑戰決勝，副指揮使廖匡齊出與之鬬，拉殺之。<span class="jiazhu">從子，才用翻。造，七到翻。挑，徒了翻。廖，力救翻。拉，盧合翻。</span>季興懼，明日，請和，德勳還。匡齊，贛人也。<span class="jiazhu">還，從宣翻，又如字。贛縣屬虔州。贛，音紺。</span></p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">22</span>王晏球知定州有備，未易急攻，<span class="jiazhu">易，以豉翻。</span>朱弘昭、張虔釗宣言大將畏怯；有詔促令攻城。晏球不得已，乙未，攻之，殺傷將士三千人。<span class="jiazhu">張虔釗不知鑒定州之事，其後急攻鳳翔，以致敗國，身爲亡虜，其誤明宗之社稷多矣。</span></p>
<p class="em2 strong" id="p57"><a class="gg-link" href="#p57" onclick="return changeColor(this);"></a><span class="yinwen">23</span>先是，詔發西川兵戍夔州，<span class="jiazhu">備高季興也。先，昔薦翻。</span>孟知祥遣左肅邊指揮使毛重威將三千人往。頃之，知祥奏<span class="yinhao">「夔、忠、萬三州已平，請召戍兵還，<span class="jiazhu">還，從宣翻，又如字。</span>以省饋運。」</span><span class="jiazhu">孟知祥恐戍兵爲唐所留，坐自削弱，故請召還。</span>帝不許。知祥陰使人誘之，<span class="jiazhu">誘，音酉。</span>重威帥其衆鼓譟逃歸；帝命按其罪，知祥請而免之。<span class="jiazhu">史言唐之威令不行於蜀中。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a><span class="yinwen">24</span>陝州行軍司馬王宗壽請葬故蜀主王衍，<span class="jiazhu">王衍死於長安，見二百七十四卷元年。陝，失冉翻。</span>秋，七月，<span class="jiaozhusup">〔章：十二行本「月」下有「乙巳」二字；乙十一行本同；張校同，云無註本亦無。〕</span>贈衍順正公，以諸侯禮葬之。<span class="jiazhu">王宗壽，許州民家子也，王建以其同姓，錄之爲子。事王衍，數直諫，衍不聽，以至亡國。衍死，宗壽東遷，至澠池，聞莊宗遇弒，逃入熊耳山。至是復出，詣京師，求衍宗族葬之。帝嘉其忠，以爲保義行軍司馬，得衍等十八喪，葬之長安南三趙村。</span></p>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">25</span>北面招討使安審通卒。<span class="jiazhu"><span class="yinhao">「招討」</span>之下當有<span class="yinhao">「副」</span>字。</span></p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">26</span>東都民有犯私麴者，留守孔循族之。或請聽民造麴，而於秋稅畝收五錢；己未，敕從之。<span class="jiazhu">按唐初無榷酒之法。德宗建中三年初榷天下酒，悉令官釀，斛收直三千，米雖賤不得減二千；委州縣綜領，醨薄、私釀罪有差；京師特免榷。元和六年，京兆府奏榷酒錢除出正酒戶外，一切隨兩稅青苗據貫均率。會昌六年敕：<span class="yinhao">「揚州八道置榷麴幷置官店沽酒，代百姓納榷酒錢，幷充資助軍用。有人私沽酒及置私麴者，罪止一身。」</span>至是，以孔循過行酷法，敕：<span class="yinhao">「應三京、鄴都諸道州府鄕村人戶，於夏秋田苗上每畝納麴錢五文足陌，一任百姓造麴醞酒供家，其錢隨夏秋徵納，並不折色。其京都及諸道縣鎭坊界及關城草市內，應逐年賣官麴酒戶，便許自造麴醞酒貨賣。應諸處麴務，仰十分減八分價錢出賣，不得更請官本踏造。」</span>麴，音曲。</span></p>
<p class="em2 strong" id="p61"><a class="gg-link" href="#p61" onclick="return changeColor(this);"></a><span class="yinwen">27</span>壬戌，契丹復遣其酋長惕隱將七千騎救定州，<span class="jiazhu">復，扶又翻。</span>王晏球逆戰於唐河北，<span class="jiazhu">惕，他力翻。<span class="shu-ming">水經註</span>：滱水出代郡靈丘縣高氏山，東南過中山上曲陽縣，又東過唐縣，謂之唐河。</span>大破之；甲子，追至易州。時久雨水漲，契丹爲唐所俘斬及陷溺死者，不可勝數。<span class="jiazhu">勝，音升。</span></p>
<p class="em2 strong" id="p62"><a class="gg-link" href="#p62" onclick="return changeColor(this);"></a><span class="yinwen">28</span>戊辰，以威武節度使王延鈞爲閩王。</p>
<p class="em2 strong" id="p63"><a class="gg-link" href="#p63" onclick="return changeColor(this);"></a><span class="yinwen">29</span>契丹北走，道路泥濘，<span class="jiazhu">濘，乃定翻。</span>人馬飢疲，入幽州境。八月，壬<span class="jiaozhusup">〔章：十二行本「壬」作「甲」；乙十一行本同；張校同，云無註本亦誤「壬」。〕</span>戌，趙德鈞遣牙將武從諫將精騎邀擊之，分兵扼險要，生擒惕隱等數百人；餘衆散投村落，村民以白梃擊之，<span class="jiazhu">梃，徒頂翻，杖也。</span>其得脫歸國者不過數十人。自是契丹沮氣，不敢輕犯塞。<span class="jiazhu">沮，在呂翻。</span></p>
<p class="em2 strong" id="p64"><a class="gg-link" href="#p64" onclick="return changeColor(this);"></a><span class="yinwen">30</span>初，莊宗徇地河北，獲小兒，畜之宮中，及長，<span class="jiazhu">畜，吁玉翻。長，知兩翻。</span>賜姓名李繼陶；帝卽位，縱遣之。王都得之，使衣黃袍坐堞間，<span class="jiazhu">歐<span class="shu-ming">史</span>曰：帝卽位，安重誨出繼陶以乞段徊，徊亦惡而逐之，都使人求得之。衣，於旣翻。堞，達協翻。</span>謂王晏球曰：<span class="yinhao">「此莊宗皇帝子也，已卽帝位。公受先朝厚恩，曾不念乎！」</span><span class="jiazhu">王晏球卽杜晏球。莊宗之滅梁也，晏球以軍降，莊宗賜以姓名而用之。王都欲以此動晏球。</span>晏球曰：<span class="yinhao">「公作此小數竟何益！吾今敎公二策，不悉衆決戰，則束手出降耳，自餘無以求生也。」</span></p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">31</span>王建立以目不知書，請罷判三司，不許。</p>
<p class="em2 strong" id="p66"><a class="gg-link" href="#p66" onclick="return changeColor(this);"></a><span class="yinwen">32</span>乙未，吳大赦。</p>
<p class="em2 strong" id="p67"><a class="gg-link" href="#p67" onclick="return changeColor(this);"></a><span class="yinwen">33</span>吳越王鏐欲立中子傳瓘爲嗣，<span class="jiazhu">中，讀曰仲。</span>謂諸子曰：<span class="yinhao">「各言汝功，吾擇多者而立之。」</span><span class="jiazhu">言欲擇功多者立以爲嗣。</span>傳瓘兄傳璹、傳璙、傳璟皆推傳瓘，<span class="jiazhu">璹，殊六翻。璙，力弔翻，又力小翻。璟，於景翻，又古永翻。</span>乃奏請以兩鎭授傳瓘。閏月，丁未，詔以傳瓘爲鎭海、鎭東節度使。</p>
<p class="em2 strong" id="p68"><a class="gg-link" href="#p68" onclick="return changeColor(this);"></a><span class="yinwen">34</span>戊申，趙德鈞獻契丹俘惕隱等，諸將皆請誅之，帝曰：<span class="yinhao">「此曹皆虜中之驍將，殺之則虜絕望，不若存之以紓邊患。」</span><span class="jiazhu">紓，商居翻，緩也。</span>乃赦惕隱等酋長五十人，置之親衞，<span class="jiazhu">後唐蓋倣盛唐之制，朝會立仗有親、勳、翊三衞。</span>餘六百人悉斬之。<span class="jiazhu">爲契丹屢求惕隱等張本。</span></p>
<p class="em2 strong" id="p69"><a class="gg-link" href="#p69" onclick="return changeColor(this);"></a><span class="yinwen">35</span>契丹遣梅老季素等入貢。</p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">36</span>初，盧文進來降，<span class="jiazhu">事見上卷元年。</span>契丹以蕃漢都提舉使張希崇代之爲盧龍節度使，守平州，遣親將以三百騎監之。<span class="jiazhu">監，工銜翻。</span>希崇本書生，爲幽州牙將，沒於契丹，<span class="jiazhu">歐<span class="shu-ming">史</span>曰：劉守光使張希崇戍平州，契丹陷平州得之。</span>性和易，契丹將稍親信之，<span class="jiazhu">易，以豉翻。將，卽亮翻。</span>因與其部曲謀南歸。部曲泣曰：<span class="yinhao">「歸固寢食所不忘也，然虜衆我寡，柰何？」</span>希崇曰：<span class="yinhao">「吾誘其將殺之，<span class="jiazhu">誘，音酉。</span>兵必潰去。此去虜帳千餘里，比其知而徵兵，<span class="jiazhu">比，必利翻，及也。</span>吾屬去遠矣。」</span>衆曰：<span class="yinhao">「善！」</span>乃先爲穽，實以石灰，<span class="jiazhu">穽，才性翻。石灰，鑿取山石，煅之爲灰，今在處有之。</span>明日，召虜將飲，醉，幷從者殺之，投諸穽中。<span class="jiazhu">從，才用翻。</span>其營在城北，亟發兵攻之，<span class="jiazhu">此所發者漢兵也。</span>契丹衆皆潰去。希崇悉舉其所部二萬餘口來奔，詔以爲汝州刺史。<span class="jiazhu">歐<span class="shu-ming">史</span>曰：以爲汝州防禦使。</span></p>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">37</span>吳王太后殂。<span class="jiazhu">吳主之母王氏也。</span></p>
<p class="em2 strong" id="p72"><a class="gg-link" href="#p72" onclick="return changeColor(this);"></a><span class="yinwen">38</span>九月，辛巳，荊南敗楚兵于白田，執楚岳州刺史李廷規，歸于吳。<span class="jiazhu"><span class="shu-ming">九域志</span>：岳州巴陵縣有白田鎭。時荊南稱藩于吳。敗，補賣翻。</span></p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">39</span>乙未，敕以溫韜發諸陵，段凝反覆，令所在賜死。<span class="jiazhu">去年，溫韜流德州，段凝流遼州。</span></p>
<p class="em2 strong" id="p74"><a class="gg-link" href="#p74" onclick="return changeColor(this);"></a><span class="yinwen">40</span>己亥，以武寧節度使房知溫兼荊南行營招討使，知荊南行府事；分遣中使發諸道兵赴襄陽，以討高季興。<span class="jiazhu">前年劉訓討荊南不克，今復招討之。</span></p>
<p class="em2 strong" id="p75"><a class="gg-link" href="#p75" onclick="return changeColor(this);"></a><span class="yinwen">41</span>辛丑，徙慶州防禦使竇廷琬爲金州刺史；冬，十月，廷琬據慶州拒命。</p>
<p class="em2 strong" id="p76"><a class="gg-link" href="#p76" onclick="return changeColor(this);"></a><span class="yinwen">42</span>丙午，以橫海節度使李從敏兼北面行營副招討使。<span class="jiazhu">代安審通也。</span>從敏，帝之從子也。<span class="jiazhu">從子，才用翻。</span></p>
<p class="em2 strong" id="p77"><a class="gg-link" href="#p77" onclick="return changeColor(this);"></a><span class="yinwen">43</span>戊申，詔靜難節度使李敬通<span class="jiaozhusup">〔章：十二行本「通」作「周」；乙十一行本同。〕</span>發兵討竇廷琬。<span class="jiazhu">慶州，靜難軍巡屬也，故使討之。難，乃旦翻。</span></p>
<p class="em2 strong" id="p78"><a class="gg-link" href="#p78" onclick="return changeColor(this);"></a><span class="yinwen">44</span>王都據定州，守備固，伺察嚴，<span class="jiazhu">伺，相吏翻。</span>諸將屢有謀翻城應官軍者，皆不果。帝遣使者促王晏球攻城，晏球與使者聯騎巡城，<span class="jiazhu">騎，奇計反。</span>指之曰：<span class="yinhao">「城高峻如此，借使主人聽外兵登城，亦非梯衝所及。<span class="jiazhu">梯，雲梯。衝，衝車。</span>徒多殺精兵，無損於賊，如此何爲！不若食三州之租，愛民養兵以俟之，彼必內潰。」</span>帝從之。<span class="jiazhu">用兵之術，攻城最難。然攻城有二術：城有外援，則須悉力急攻，以求必克；城無外援，則持久以弊之，在我者兵力不損而坐收全勝。古之善用兵者皆知此術也。</span></p>
<p class="em2 strong" id="p79"><a class="gg-link" href="#p79" onclick="return changeColor(this);"></a><span class="yinwen">45</span>十一月，有司請爲哀帝立廟，詔立廟於曹州。<span class="jiazhu">爲，于僞翻。梁太祖開平二年弒唐哀帝於曹州，事見二百六十六卷。</span></p>
<p class="em2 strong" id="p80"><a class="gg-link" href="#p80" onclick="return changeColor(this);"></a><span class="yinwen">46</span>平盧節度使晉忠武公霍彥威卒。</p>
<p class="em2 strong" id="p81"><a class="gg-link" href="#p81" onclick="return changeColor(this);"></a><span class="yinwen">47</span>忠州刺史王雅取歸州。<span class="jiazhu">忠州時屬夔州寧江軍，西方鄴所部也。歸州時屬荊南軍，高季興所部也。</span></p>
<p class="em2 strong" id="p82"><a class="gg-link" href="#p82" onclick="return changeColor(this);"></a><span class="yinwen">48</span>庚寅，皇子從厚納孔循女爲妃，循因之得之大梁，<span class="jiazhu">時孔循兼留守東都，帝在大梁。得之者，得往也。有職守者不得擅離職守，今循因嘉禮得至行在所。<span class="yinhao">「得之」</span>，本或作<span class="yinhao">「得至」</span>。按唐都洛陽，以大梁爲東都，孔循職守在東都，而曰得之大梁者，蓋安重誨怒孔循，自樞密出爲忠武帥兼東都留守，時帝在大梁，循未得領留守之職，今因嫁女得至東都耳。以下文促令歸鎭明之，可以知矣。</span>厚結王德妃之黨，乞留。安重誨具奏其事，力排之，禮畢，<span class="jiazhu">嘉禮畢也。</span>促令歸鎭。<span class="jiazhu">復歸忠武軍所鎭。</span></p>
<p class="em2 strong" id="p83"><a class="gg-link" href="#p83" onclick="return changeColor(this);"></a><span class="yinwen">49</span>甲午，以中書侍郎、同平章事王建立同平章事，充平盧節度使。</p>
<p class="em2 strong" id="p84"><a class="gg-link" href="#p84" onclick="return changeColor(this);"></a><span class="yinwen">50</span>丙申，上問趙鳳：<span class="yinhao">「帝王賜人鐵券，何也？」</span>對曰：<span class="yinhao">「與之立誓，令其子孫長享爵祿耳。」</span>上曰：<span class="yinhao">「先朝受此賜者止三人，<span class="jiazhu">薛居正<span class="shu-ming">五代史</span>：莊宗同光二年正月甲寅，帝御中興殿，面賜郭崇韜鐵券；二月丁亥，賜李嗣源鐵券；二年，賜朱友謙姓名李繼麟，入屬籍，賜鐵券。</span>崇韜、繼麟尋皆族滅，<span class="jiazhu">二人族滅事見二百七十四卷元年。朝，直遙翻。</span>朕得脫如毫釐耳。」</span><span class="jiazhu">帝爲莊宗所猜忌，又困於讒，事始於二百七十三卷同光三年取鄴都細鎧之時，訖於二百七十四卷元年出鄴都在魏縣之日。</span>因歎息久之。趙鳳曰：<span class="yinhao">「帝王心存大信，固不必刻之金石也。」</span></p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">51</span>十二月，甲辰，李敬周奏拔慶州，族竇廷琬。</p>
<p class="em2 strong" id="p86"><a class="gg-link" href="#p86" onclick="return changeColor(this);"></a><span class="yinwen">52</span>荊南節度使高季興寢疾，命其子行軍司馬、忠義節度使、同平章事從誨權知軍府事；丙辰，季興卒。<span class="jiazhu"><span class="shu-ming">考異</span>曰：<span class="shu-ming">唐明宗實錄</span>：<span class="yinhao">「天成三年十一月壬午，房知溫奏高季興卒。」</span><span class="shu-ming">烈祖實錄</span>亦云<span class="yinhao">「乾貞二年十一月，季興卒」</span>。蓋傳聞之誤。按陶穀<span class="shu-ming">季興神道碑</span>及<span class="shu-ming">勃海行年記</span>，皆云<span class="yinhao">「十二月十五日卒」</span>，今從之。</span>吳主以從誨爲荊南節度使兼侍中。<span class="jiazhu">高從誨，字遵聖，季興長子也。</span></p>
<p class="em2 strong" id="p87"><a class="gg-link" href="#p87" onclick="return changeColor(this);"></a><span class="yinwen">53</span>史館脩撰張昭遠言：<span class="yinhao">「臣竊見先朝時，皇弟、皇子皆喜俳優，<span class="jiazhu">喜，許計翻。</span>入則飾姬妾，出則誇僕馬；習尙如此，何道能賢！<span class="jiazhu">言何道而能爲賢人也。</span>諸皇子宜精擇師傅，令皇子屈身師事之，講禮義之經，論安危之理。古者人君卽位則建太子，所以明嫡庶之分，塞禍亂之源。今卜嗣建儲，臣未敢輕議。至於恩澤賜與之間，昏姻省侍之際，嫡庶長幼，宜有所分，示以等威，絕其僥冀。」</span><span class="jiazhu">分，扶問翻。塞，昔則翻。省，昔井翻。長，知兩翻。僥，堅堯翻。</span>帝賞歎其言而不能用。<span class="jiazhu">自梁開平以來，至于天成，惟張昭遠一疏能以所學而論時事耳。不有儒者，其能國乎！惜其言之不用也。史言賞歎而不能用，嗚呼！帝之賞歎者，亦由時人言張昭遠儒學而賞歎之耳，豈知所言深有益於人之國哉！</span></p>
<p class="em2 strong" id="p88"><a class="gg-link" href="#p88" onclick="return changeColor(this);"></a><span class="yinwen">54</span>閩王延鈞度民二萬爲僧，由是閩中多僧。</p>
<p class="em2 strong" id="p89"><a class="gg-link" href="#p89" onclick="return changeColor(this);"></a><span class="yinwen">55</span>河東節度使、北都留守從榮，年少驕很，<span class="jiazhu">少，詩照翻。很，戶懇翻。</span>不親政務，帝遣左右素與從榮善者往與之處，使從容諷導之。<span class="jiazhu">處，昌呂翻。從，千容翻。</span>其人私謂從榮曰：<span class="yinhao">「河南相公恭謹好善，親禮端士，有老成之風；<span class="jiazhu">從厚時爲河南尹，故稱之爲河南相公。端士，正士也。好，音呼到翻。</span>相公齒長，<span class="jiazhu">長，知兩翻。言從榮之年長於從厚也。</span>宜自策勵，勿令聲問出河南之下。」</span>從榮不悅，退，告步軍都指揮使楊思權曰：<span class="yinhao">「朝廷之人皆推從厚而短我，我其廢乎！」</span>思權曰：<span class="yinhao">「相公手握強兵，且有思權在，何憂！」</span>因勸從榮多募部曲，繕甲兵，陰爲自固之備。<span class="jiazhu">觀從榮之問與楊思權之對，其所以求自安者乃所以自危也。</span>又謂帝左右曰：<span class="yinhao">「君每譽弟而抑其兄，<span class="jiazhu">譽，音余。</span>我輩豈不能助之邪！」</span>其人懼，以告副留守馮贇，贇密奏之。<span class="jiazhu">帝遣左右諷導從榮，是其密受上指最爲親切。從榮之不悅，楊思權之脅持，凡此情狀，其人當密以奏聞，安得以告馮贇而待贇奏之也，此其間必有曲折。</span>帝召思權詣闕，以從榮故，亦弗之罪也。<span class="jiazhu">帝不罪楊思權，其後遂爲從厚之禍。然二子嫌隙已搆，雖罪思權，亦末如之何矣。</span></p>
<div class="yt" id="y929"><p class="strong" id="p90"><a class="gg-link" href="#p90" onclick="return changeColor(this);"></a><span class="section" id="title-5"><span data-head-description="明宗聖德和武欽孝皇帝中之上" data-head-level="h4" data-head-title="天成四年">四年</span></span><span class="biaozhusup" data-rel="">（乙亥、九二九年）</span></p></div>
<p class="em2 strong" id="p91"><a class="gg-link" href="#p91" onclick="return changeColor(this);"></a><span class="yinwen">1</span>春，正月，馮贇入爲宣徽使，謂執政曰：<span class="yinhao">「從榮剛僻而輕易，<span class="jiazhu">易，以豉翻。</span>宜選重德輔之。」</span></p>
<p class="em2 strong" id="p92"><a class="gg-link" href="#p92" onclick="return changeColor(this);"></a><span class="yinwen">2</span>王都、禿餒欲突圍走，不得出。二月，癸丑，定州都指揮使馬讓能開門納官軍，都舉族自焚，擒禿餒及契丹二千人。<span class="jiazhu">王晏球自去年四月攻王都，至是克之。</span>辛亥，以百晏球爲天平節度使，與趙德鈞並加兼侍中。<span class="jiazhu">賞王晏球，以平王都之功也；賞趙德鈞，以擒惕隱之功也。</span>禿餒至大梁，斬於市。</p>
<p class="em2 strong" id="p93"><a class="gg-link" href="#p93" onclick="return changeColor(this);"></a><span class="yinwen">3</span>樞密使趙敬怡卒。</p>
<p class="em2 strong" id="p94"><a class="gg-link" href="#p94" onclick="return changeColor(this);"></a><span class="yinwen">4</span>甲子，帝發大梁。</p>
<p class="em2 strong" id="p95"><a class="gg-link" href="#p95" onclick="return changeColor(this);"></a><span class="yinwen">5</span>丁卯，門下侍郎、同平章事崔協卒於須水。<span class="jiazhu">唐初置須水縣，貞觀中併入鄭州管城縣。<span class="shu-ming">九域志</span>：鄭州滎陽縣有須水鎭。卒，音子恤翻。</span></p>
<p class="em2 strong" id="p96"><a class="gg-link" href="#p96" onclick="return changeColor(this);"></a><span class="yinwen">6</span>庚午，帝至洛陽。<span class="jiazhu">二年冬十月，帝如大梁，至是還洛陽。</span></p>
<p class="em2 strong" id="p97"><a class="gg-link" href="#p97" onclick="return changeColor(this);"></a><span class="yinwen">7</span>王晏球在定州城下，日以私財饗士，自始攻至克城未嘗戮一卒。三月，辛巳，晏球入朝，帝美其功；晏球謝久煩饋運而已。<span class="jiazhu">史言王晏球有功而不伐。</span></p>
<p class="em2 strong" id="p98"><a class="gg-link" href="#p98" onclick="return changeColor(this);"></a><span class="yinwen">8</span>皇子右衞大將軍從璨性剛，安重誨用事，從璨不爲之屈。<span class="jiazhu">爲，于僞翻。</span>帝東巡，<span class="jiazhu">卽謂如大梁時也。</span>以從璨爲皇城使。從璨與客宴於會節園，<span class="jiazhu">會節園在洛陽城中。張全義鎭洛歲久，私第在會節坊，室宇園池爲一時巨麗，輸之官以爲會節園。</span>酒酣，戲登御榻，<span class="jiazhu">凡御園設御榻，遊幸之所御也。</span>重誨奏請誅之；丙戌，賜從璨死。</p>
<p class="em2 strong" id="p99"><a class="gg-link" href="#p99" onclick="return changeColor(this);"></a><span class="yinwen">9</span>橫山蠻寇邵州，<span class="jiazhu">邵州，漢爲昭陵縣，屬長沙國，東漢屬長沙、零陵二郡，又改昭陵爲昭陽縣。吳立邵陵郡，晉武帝改昭陽曰邵陽縣。隋廢郡，唐置南梁州，改爲邵州，時屬楚境。</span></p>
<p class="em2 strong" id="p100"><a class="gg-link" href="#p100" onclick="return changeColor(this);"></a><span class="yinwen">10</span>楚王殷命其子武安節度副使、判長沙府希聲知政事，總錄內外諸軍事，自是國政先歷希聲，乃聞於殷。<span class="jiazhu">希聲，字若訥，殷次子也。爲殺高郁張本。</span></p>
<p class="em2 strong" id="p101"><a class="gg-link" href="#p101" onclick="return changeColor(this);"></a><span class="yinwen">11</span>夏，四月，庚子朔，禁鐵錫錢。時湖南專用錫錢，銅錢一直錫錢百，流入中國，法不能禁。<span class="jiazhu">馬殷得湖南，鑄錫爲錢，本用之境內，其後遂流入中國。<span class="shu-ming">五代會要</span>：同光二年三月敕：<span class="yinhao">「泉布之弊，雜以鉛錫，江湖之外，盜鑄尤多，市肆之間，公行無畏。因是綱商挾帶，舟載往來，換易好錢，藏貯富室，實爲蠹弊，須有條流。宜令京城及諸道於市行使錢內點檢，雜惡鉛錫並宜禁斷。沿江州縣，每有舟船到岸，嚴加覺察，若私載往來，並宜收納。」</span>天成元年十二月敕：<span class="yinhao">「行使銅錢之內，如聞挾帶鐵錢，若不嚴加科流，轉恐私加鑄造。應中外所使銅錢內鐵鑞錢卽宜毀棄，不得輒更有行使。如違，其所使錢不計多少，並納入官，仍科深罪。」</span>蓋鐵錫錢之禁舊矣，今又申嚴之而不能禁也。</span></p>
<p class="em2 strong" id="p102"><a class="gg-link" href="#p102" onclick="return changeColor(this);"></a><span class="yinwen">12</span>丙午，楚六軍副使王環敗荊南兵于石首。<span class="jiazhu">敗，補賣翻。</span></p>
<p class="em2 strong" id="p103"><a class="gg-link" href="#p103" onclick="return changeColor(this);"></a><span class="yinwen">13</span>初令緣邊置場市党項馬，不令詣闕。先是，党項皆詣闕，以貢馬爲名，國家約其直酬之，加以館穀賜與，歲費五十餘萬緡；有司苦其耗蠹，故止之。<span class="jiazhu"><span class="shu-ming">五代會要</span>曰：自上御極以來，党項之衆競赴闕下賣馬，常賜食於禁廷，醉則連袂歌其土風。凡將到馬，無駑良，並云上進，雖約給價直，然館給賜賫，耗蠹爲多，雖降敕止之，竟不能行。党，底朗翻。</span></p>
<p class="em2 strong" id="p104"><a class="gg-link" href="#p104" onclick="return changeColor(this);"></a><span class="yinwen">14</span>壬子，以皇子從榮爲河南尹、判六軍諸衞事，從厚爲河東節度使、北都留守。<span class="jiazhu">兩易二子之任。</span></p>
<p class="em2 strong" id="p105"><a class="gg-link" href="#p105" onclick="return changeColor(this);"></a><span class="yinwen">15</span>契丹寇雲州。</p>
<p class="em2 strong" id="p106"><a class="gg-link" href="#p106" onclick="return changeColor(this);"></a><span class="yinwen">16</span>甲寅，以端明殿學士、兵部侍郎趙鳳爲門下侍郎、同平章事。</p>
<p class="em2 strong" id="p107"><a class="gg-link" href="#p107" onclick="return changeColor(this);"></a><span class="yinwen">17</span>五月，乙酉，中書言：<span class="yinhao">「太常改諡哀帝曰昭宣光烈孝皇帝，廟號景宗。旣稱宗則應入太廟，在別廟則不應稱宗。」</span><span class="jiazhu">哀帝廟在曹州。</span>乃去廟號。<span class="jiazhu">去，羌呂翻。</span></p>
<p class="em2 strong" id="p108"><a class="gg-link" href="#p108" onclick="return changeColor(this);"></a><span class="yinwen">18</span>帝將祀南效，遣客省使李仁矩以詔諭兩川，令西川獻錢一百萬緡，東川五十萬緡；皆辭以軍用不足，西川獻五十萬緡，東川獻十萬緡。仁矩，帝在藩鎭時客將也，爲安重誨所厚，恃恩驕慢。至梓州，<span class="jiazhu">東川節度使梓州。</span>董璋置宴召之，日中不往，方擁妓酣飲。<span class="jiazhu">妓，渠綺翻。</span>璋怒，從卒徒執兵入驛，立仁矩於階下而詬之曰：<span class="yinhao">「公但聞西川斬李客省，<span class="jiazhu">詬，古候翻，又許候翻。李客省，謂李嚴也。斬李嚴見上卷二年。</span>謂我獨不能邪！」</span>仁矩流涕拜請，僅而得免；旣而厚賂仁矩以謝之。<span class="jiazhu">欲以賂絕其口。</span>仁矩還，言璋不法。未幾，<span class="jiazhu">幾，居啓翻。</span>帝復遣通事舍人李彥珣詣東川，<span class="jiazhu">復，扶又翻。</span>入境，失小禮，璋拘其從者，<span class="jiazhu">從，才用翻。</span>彥珣奔還。<span class="jiazhu">還，從宣翻，又如字。</span></p>
<p class="em2 strong" id="p109"><a class="gg-link" href="#p109" onclick="return changeColor(this);"></a><span class="yinwen">19</span>高季興之叛也，<span class="jiazhu">見上卷二年。</span>其子從誨切諫，不聽。從誨旣襲位，謂僚佐曰：<span class="yinhao">「唐近而吳遠，<span class="jiaozhusup">〔章：十二行本「遠」下有「捨近臣遠」四字；乙十一行本同；退齋校同；張校同，云無註本亦無。〕</span>非計也。」</span>乃因楚王殷以謝罪於唐。又遺山南東道節度使安元信書，<span class="jiazhu">遺，惟季翻。</span>求保奏，復脩職貢。丙申，元信以從誨書聞，帝許之。</p>
<p class="em2 strong" id="p110"><a class="gg-link" href="#p110" onclick="return changeColor(this);"></a><span class="yinwen">20</span>契丹寇雲州。<span class="jiazhu">一月之間再寇雲州者，契丹主耶律德光漸西徙也。</span></p>
<p class="em2 strong" id="p111"><a class="gg-link" href="#p111" onclick="return changeColor(this);"></a><span class="yinwen">21</span>六月，戊申，復以鄴都爲魏州，<span class="jiazhu">莊宗同光元年卽位於魏州，以魏州爲興唐府，建東京。旣遷洛，同光三年，復唐之舊，以洛陽爲東都，改魏州之東京爲鄴都，今復以爲魏州。</span>留守、皇城使並停。</p>
<p class="em2 strong" id="p112"><a class="gg-link" href="#p112" onclick="return changeColor(this);"></a><span class="yinwen">22</span>庚申，高從誨自稱前荊南行軍司馬、歸州刺史，上表求內附。秋，七月，甲申，以從誨爲荊南節度使兼侍中。己丑，罷荊南招討使。<span class="jiazhu">討荊南事始上卷二年，今以其內附罷兵。</span></p>
<p class="em2 strong" id="p113"><a class="gg-link" href="#p113" onclick="return changeColor(this);"></a><span class="yinwen">23</span>八月，吳武昌節度使兼侍中李簡以疾求還江都，<span class="jiazhu">揚州治江都縣，吳所都也。</span>癸丑，卒于採石。徐知詢，簡壻也，擅留簡親兵二千人于金陵，<span class="jiazhu">除知詢時代父溫鎭金陵。</span>表薦簡子彥忠代父鎭鄂州，<span class="jiazhu">武昌節度使治鄂州。</span>徐知誥以龍武統軍柴再用爲武昌節度使；知詢怒曰：<span class="yinhao">「劉崇俊，兄之親，三世爲濠州；<span class="jiazhu">吳初用劉金爲濠州刺史；金卒，子仁規代之；仁規卒，子崇俊代之。</span>彥忠吾妻族，獨不得邪！」</span></p>
<p class="em2 strong" id="p114"><a class="gg-link" href="#p114" onclick="return changeColor(this);"></a><span class="yinwen">24</span>初，楚王殷用都軍判官高郁爲謀主，<span class="jiazhu">馬殷初得潭州，卽用高郁爲謀主。</span>國賴以富強，<span class="jiazhu">如收茶征、令民種桑、以繒纊充賦之類。</span>鄰國皆疾之。莊宗入洛，殷遣其子希範入貢，<span class="jiazhu">見二百七十二卷莊宗同光元年。</span>莊宗愛其警敏，曰：<span class="yinhao">「比聞馬氏當爲高郁所奪，今有子如此，郁安能得之！」</span><span class="jiazhu">此言所以間高郁也。比，毗至翻。</span>高季興亦以流言間郁於殷。<span class="jiazhu">間，古莧翻。</span>殷不聽，乃遣使遺節度副使、知政事希聲書，<span class="jiazhu">遺，惟季翻。</span>盛稱郁功名，願爲兄弟。使者言於希聲曰：<span class="yinhao">「高公常云『馬氏政事皆出高郁』，此子孫之憂也。」</span>希聲信之。行軍司馬楊昭遂，希聲之妻族也，謀代郁任，日譖之於希聲。希聲屢言於殷，稱郁奢僭，且外交鄰藩，請誅之。殷曰：<span class="yinhao">「成吾功業，皆郁力也；汝勿爲此言！」</span>希聲固請罷其兵柄，乃左遷郁行軍司馬。郁謂所親曰：<span class="yinhao">「亟營西山，吾將歸老。<span class="jiazhu">西山，卽長沙西岸嶽麓諸山也。</span>猘子漸大，能咋人矣。」</span><span class="jiazhu">猘，征例翻。犬強爲猘。咋，鉏陌翻，齧也。</span>希聲聞之，益怒，明日，矯以殷命殺郁於府舍，<span class="jiazhu">府舍，荊南軍府署舍也。</span>牓諭中外，誣郁謀叛，幷誅其族黨。至暮，殷尙未知，是日，大霧，殷謂左右曰：<span class="yinhao">「吾昔從孫儒渡淮，<span class="jiazhu">唐昭宗光啓三年，馬殷從孫儒渡淮，事見二百五十七卷。</span>每殺不辜，多致茲異。馬步院豈有冤死者乎？」</span><span class="jiazhu">時諸鎭皆有馬步司，置獄院以鞫囚。今大藩亦有兵馬司。</span>明日，吏以郁死告，殷撫膺大慟曰：<span class="yinhao">「吾老耄，政非己出，使我勳舊橫罹冤酷！」</span><span class="jiazhu">橫，戶孟翻。</span>旣而顧左右曰：<span class="yinhao">「吾亦何可久處此乎！」</span><span class="jiazhu">蓋是時馬殷尸居而已，不復能制其子。處，昌呂翻。</span></p>
<p class="em2 strong" id="p115"><a class="gg-link" href="#p115" onclick="return changeColor(this);"></a><span class="yinwen">25</span>九月，上與馮道從容語及年穀屢登，<span class="jiazhu">從，千容翻。屢，龍遇翻。</span>四方無事。道曰：<span class="yinhao">「臣常記昔在先皇幕府，<span class="jiazhu">謂爲河東掌書記時也。</span>奉使中山，歷井徑之險，<span class="jiazhu">自太原使中山經井陘之道。陘，音刑。</span>臣憂馬蹶，執轡甚謹，幸而無失；逮至平路，放轡自逸，俄至顚隕。凡爲天下者亦猶是也。」</span>上深以爲然。上又問道：<span class="yinhao">「今歲雖豐，百姓贍足否？」</span>道曰：<span class="yinhao">「農家歲凶則死於流殍，<span class="jiazhu">殍，被表翻。</span>歲豐則傷於穀賤，豐文皆病者，惟農家爲然。臣記進士聶夷中詩云：『二月賣新絲，五月糶新穀；醫得眼下瘡，剜卻心頭肉。』語雖鄙俚，曲盡田家之情狀。<span class="jiazhu">謂絲穀未熟，農家艱食，先稱貸以自給，至於賣絲糶穀僅足以償債耳。聶，尼輒翻。糶，他弔翻。剜，烏丸翻。</span>農於四人之中最爲勤苦，<span class="jiazhu">士、農、工、商，是謂四民。唐避太宗諱，率謂民爲人。</span>人主不可不知也。」</span>上悅，命左右錄其詩，常諷誦之。</p>
<p class="em2 strong" id="p116"><a class="gg-link" href="#p116" onclick="return changeColor(this);"></a><span class="yinwen">26</span>鄜州兵戍東川者歸本道，<span class="jiazhu">鄜，音夫。</span>董璋擅留其壯者，選羸老歸之，<span class="jiazhu">羸，倫爲翻。</span>仍收其甲兵。</p>
<p class="em2 strong" id="p117"><a class="gg-link" href="#p117" onclick="return changeColor(this);"></a><span class="yinwen">27</span>癸巳，西川右都押牙孟容弟爲資州稅官，坐自盜抵死，<span class="jiazhu">律，監臨自盜，贓重者至死。抵，至也。</span>觀察判官馮瑑、中門副使王處回爲之請，<span class="jiazhu">瑑，柱兗翻。爲，于僞翻。</span>孟知祥曰：<span class="yinhao">「雖吾弟犯法，亦不可貸，況他人乎！」</span></p>
<p class="em2 strong" id="p118"><a class="gg-link" href="#p118" onclick="return changeColor(this);"></a><span class="yinwen">28</span>吳越王鏐居其國好自大，朝廷使者曲意奉之則贈遺豐厚，不然則禮遇疏薄。<span class="jiazhu">好，呼到翻。遺，惟季翻；下同。</span>嘗遺安重誨書，辭禮頗倨。<span class="jiazhu">薛<span class="shu-ming">史</span>曰：錢鏐致書安重誨云：<span class="yinhao">「吳越國王致書于某官執事。」</span>不敍寒暄。重誨怒其無禮。</span>帝遣供奉官烏昭遇、<span class="jiazhu"><span class="shu-ming">考異</span>曰：<span class="shu-ming">吳越備史</span>、<span class="shu-ming">十國紀年</span>皆云<span class="yinhao">「監門衞上將軍」</span>，蓋借官耳。今從<span class="shu-ming">實錄</span>等諸書。</span>韓玫使吳越，<span class="jiazhu">玫，莫杯翻。</span>昭遇與玫有隙，使還，<span class="jiazhu">使，疏吏翻。還，從宣翻，又如字。</span>玫奏：<span class="yinhao">「昭遇見鏐，稱臣拜舞，謂鏐爲殿下，及私以國事告鏐。」</span>安重誨奏賜昭遇死。癸巳，制鏐以太師致仕，自餘官爵皆削之，凡吳越進奏官、使者、綱吏，令所在繫治之。<span class="jiazhu">治，直之翻。</span>鏐令子傳瓘等上表說冤，皆不省。<span class="jiazhu">省，昔井翻。</span></p>
<p class="em2 strong" id="p119"><a class="gg-link" href="#p119" onclick="return changeColor(this);"></a><span class="yinwen">29</span>初，朔方節度使韓洙卒，<span class="jiazhu">梁均王乾化四年，韓洙嗣鎭朔方。</span>弟澄爲留後。未幾，定遠軍使李匡賓聚黨據保靜鎭作亂，<span class="jiazhu">幾，居豈翻。保靜，隋之弘靜縣也，唐神龍元年，改曰安靜，至德元載，改曰保靜，屬靈州。宋白曰：保靜鎭在黃河北岸。</span>朔方不安；冬，十月，丁酉，韓澄遣使齎絹表乞朝廷命帥。<span class="jiazhu">帥，所類翻。</span></p>
<p class="em2 strong" id="p120"><a class="gg-link" href="#p120" onclick="return changeColor(this);"></a>前磁州刺史康福，善胡語，上退朝，多召入使殿，訪以時事，福以胡語對；安重誨惡之，<span class="jiazhu">惡其以胡語奏事，在左右者莫之曉也。惡，烏路翻。</span>常戒之曰：<span class="yinhao">「康福，汝但妄奏事，會當斬汝！」</span>福懼，求外補。重誨以靈州深入胡境，爲帥者多遇害，戊戌，以福爲朔方、河西節度使。<span class="jiazhu">唐之盛時，河西節度使治涼州，與朔方、隴西並爲緣邊大鎭；肅、代以後淪陷；宣宗大中間收復，然隔以吐蕃、党項，朝廷懸屬而已。至于唐末，以朔方兼節度河西，然亦聲勢不接。趙珣<span class="shu-ming">聚米圖經</span>：靈州西至涼州九百里。</span>福見上，涕泣辭之；上命重誨爲福更他鎭，<span class="jiazhu">爲，于僞翻。更，工行翻。</span>重誨曰：<span class="yinhao">「福自刺史無功建節，尙復何求！<span class="jiazhu">復，扶又翻。</span>且成命已行，難以復改。」</span>上不得已，謂福曰：<span class="yinhao">「重誨不肯，非朕意也。」</span>福辭行，上遣將軍牛知柔、河中都指揮使衞審𡷣等將兵萬人衞送之。審𡷣，徐州人也。<span class="jiazhu">𡷣，與都同。</span></p>
<p class="em2 strong" id="p121"><a class="gg-link" href="#p121" onclick="return changeColor(this);"></a><span class="yinwen">30</span>辛亥，割閬、果二州置保寧軍，壬子，以內客省使李仁矩爲節度使。<span class="jiazhu">欲以制兩川也。爲李仁矩敗沒張本。按<span class="shu-ming">職官分紀</span>，五代有內客省使、客省使、副使，各一官。<span class="shu-ming">通鑑</span>於天成二年三月書客省使李仁矩，今書內客省使，豈自客省使陞爲內客省使邪？</span></p>
<p class="em2 strong" id="p122"><a class="gg-link" href="#p122" onclick="return changeColor(this);"></a>先是，西川常發芻糧饋峽路，<span class="jiazhu">先，悉薦翻。</span>孟知祥辭以本道兵自多，難以奉他鎭，<span class="jiazhu">峽路時別爲寧江軍，故云然。</span>詔不許，屢督之；甲寅，知祥奏稱財力乏，不奉詔。</p>
<p class="em2 strong" id="p123"><a class="gg-link" href="#p123" onclick="return changeColor(this);"></a><span class="yinwen">31</span>吳諸道副都統、鎭海·寧國節度使兼侍中徐知詢自以握兵據上流，<span class="jiazhu">金陵在廣陵上流。</span>意輕徐知誥，數與知誥爭權，內相猜忌，<span class="jiazhu">數，所角翻。</span>知誥患之；內樞密使王令謀曰：<span class="yinhao">「公輔政日久，挾天子以令境內，誰敢不從！知詢年少，恩信未洽於人，無能爲也。」</span><span class="jiazhu">少，詩照翻。</span>知詢待諸弟薄，諸弟皆怨之。徐玠知知詢不可輔，反持其短以附知誥。<span class="jiazhu">徐玠本勸徐溫以知詢代知誥者也，其事見本卷上年十月。</span>吳越王鏐遺知詢金玉鞍勒、器皿，皆飾以龍鳳；知詢不以爲嫌，乘用之。<span class="jiazhu">錢鏐以此間徐知詢，知詢不之覺，其庸昧如此。路振<span class="shu-ming">九國志</span>以爲錢弘佐所遺，非也。</span>知詢典客周廷望說知詢曰：<span class="yinhao">「公誠能捐寶貨以結朝中勳舊，使皆歸心於公，則彼誰與處！」</span><span class="jiazhu">說，式芮翻。朝，直遙翻。處，昌呂翻。彼，謂徐知誥也。</span>知詢從之，使廷望如江都諭意。<span class="jiazhu">諭，音喻。</span>廷望與知誥親吏周宗善，密輸款於知誥，<span class="jiazhu">款，誠也。</span>亦以知誥陰謀告知詢。<span class="jiazhu">周廷望處人兄弟之間，而反覆兩端，固取死之道也。</span>知詢召知誥詣金陵除父溫喪，知誥稱吳主之命不許，周宗謂廷望曰：<span class="yinhao">「人言侍中有不臣七事，<span class="jiazhu">徐知詢之代父鎭金陵也，加侍中，故以稱之。</span>宜亟入謝！」</span><span class="jiazhu">誘之入朝，徐知誥之計也。</span>廷望還，以告知詢。十一月，知詢入朝，知誥留知詢爲統軍，領鎭海節度使，遣右雄武都指揮使柯厚徵金陵兵還江都，<span class="jiazhu"><span class="shu-ming">姓譜</span>：柯姓，吳公子柯盧之後。又拓跋興，諸姓有柯拔氏改爲柯氏。</span>知誥自是始專吳政。<span class="jiazhu">史言徐知誥之篡事至此方成。</span>知詢責知誥曰：<span class="yinhao">「先王違世，<span class="jiazhu">先王，謂徐溫也。</span>兄爲人子，初不臨喪，可乎？」</span>知誥曰：<span class="yinhao">「爾挺劍待我，<span class="jiazhu">挺，待鼎翻，拔也。</span>我何敢往！爾爲人臣，畜乘輿服御物，亦可乎？」</span><span class="jiazhu">畜，敕六翻。乘，繩證翻。謂知詢用錢鏐所遺龍鳳飾鞍勒、器皿也。天子服用之物，謂之乘輿物。</span>知詢又以廷望所言詰知誥，<span class="jiazhu">詰，去吉翻。</span>知誥曰：<span class="yinhao">「以爾所爲告我者，亦廷望也。」</span>遂斬廷望。</p>
<p class="em2 strong" id="p124"><a class="gg-link" href="#p124" onclick="return changeColor(this);"></a><span class="yinwen">32</span>壬辰，吳主加尊號曰睿聖文明光孝皇帝，大赦，改元大和。</p>
<p class="em2 strong" id="p125"><a class="gg-link" href="#p125" onclick="return changeColor(this);"></a><span class="yinwen">33</span>康福行至方渠，羌胡出兵邀福，福擊走之；至青剛峽，<span class="jiazhu">自方渠橐駝路出青岡峽，過旱海至靈州。趙珣<span class="shu-ming">聚米圖經</span>曰：環州洪德寨歸德、青剛兩川，歸德川在洪德東透入鹽州，青剛川在洪德西北，本靈州大路，自此過美利寨入浦洛河，至耀德清邊鎭入靈州。自過美利寨後漸入平夏，經旱海中，難得水泉。</span>遇吐蕃野利、大蟲二族數千帳，皆不覺唐兵至，福遣衞審𡷣掩擊，大破之，殺獲殆盡。由是威聲大振，遂進至靈州，自是朔方始受代。</p>
<p class="em2 strong" id="p126"><a class="gg-link" href="#p126" onclick="return changeColor(this);"></a><span class="yinwen">34</span>十二月，吳加徐知造兼中書令，領寧國節度使。<span class="jiazhu">徐知誥奪知詢寧國節而自領之。</span>知誥召徐知詢飲，以金鍾酌酒賜之，曰：<span class="yinhao">「願弟壽千歲。」</span>知詢疑有毒，引他器均之，跽獻知誥曰：<span class="yinhao">「願與兄各享五百歲。」</span><span class="jiazhu">跽，其几翻，䠆跽也。</span>知誥變色，左右顧，不肯受，知詢捧酒不退。左右莫知所爲，伶人申漸高徑前爲詼諧語，掠二酒合飲之，<span class="jiazhu">不以禮取之爲掠。合，音閤。</span>懷金鍾趨出，知誥密遣人以良藥解之，已腦潰而卒。<span class="jiazhu"><span class="shu-ming">考異</span>曰：鄭文寶<span class="shu-ming">南唐近事</span>：<span class="yinhao">「烈祖曲宴便殿，引酖觥賜周本，本疑而不飲，佯醉，別引一巵，均酒之半，跪捧而進曰：『陛下千萬歲。陛下若不飲此，非君臣同心同德之義也，臣不敢奉詔。』上色變無言，久之，左右皆相顧流汗，莫知所從。伶倫申漸高有機智者，竊諭其旨，乃乘談諧，盡併兩盞以飲之，內杯於懷中，亟趨而出。上密使親信持藥詣私第解之，已不及矣，漸高腦潰而卒。」</span><span class="shu-ming">江表志</span>：<span class="yinhao">「烈祖曲宴，引金鍾賜知詢酒，曰：『願我弟百千長壽。』知詢疑懼，引他器均之，曰：『願與兄各享五百歲。』知誥不飲。久之，樂工申漸高乘詼諧併而飲之，至家腦潰而卒。」</span>二書皆出文寶，而不同乃爾。按知誥旣卽位，欲除周本，自應多方，不須如此。云酖知詢近是，今從之。</span></p>
<p class="em2 strong" id="p127"><a class="gg-link" href="#p127" onclick="return changeColor(this);"></a><span class="yinwen">35</span>奉國節度使、知建州王延稟稱疾退居里第，請以建州授其子繼雄；庚子，詔以繼雄爲建州刺史。<span class="jiazhu">時王延稟旣與王延鈞弒其君延翰，兵強權重，建州又居福州上流，勢陵延鈞，故不復稟命於延鈞而專達洛陽。</span></p>
<p class="em2 strong" id="p128"><a class="gg-link" href="#p128" onclick="return changeColor(this);"></a><span class="yinwen">36</span>安重誨旣以李仁矩鎭閬州，使與綿州刺史武虔裕皆將兵赴治。<span class="jiazhu">赴治者，赴治所也。</span>虔裕，帝之故吏，重誨之外兄也。重誨使仁矩詗董璋反狀，<span class="jiazhu">詗，火迥翻，又翾正翻。</span>仁矩增飾而奏之。朝廷又使武信節度使夏魯奇治遂州城隍，<span class="jiazhu">治，直之翻。</span>繕甲兵，益兵戍之。璋大懼。時道路傳言，又將割綿、龍爲節鎭，孟知祥亦懼。<span class="jiazhu">分閬、遂爲節鎭，欲以制東川也，故董璋懼。綿州逼近成都，而龍州又鄧艾入蜀之道也，武虔裕旣刺綿州，是亦有分鎭之漸矣，重以傳聞，故孟知祥亦懼。</span>璋素與知祥有隙，未嘗通問，至是，璋遣使詣成都，請爲其子娶知祥女；<span class="jiazhu">爲，于僞翻。</span>知祥許之，謀倂力以拒朝廷。<span class="jiazhu">爲兩川連兵攻陷遂、閬張本。</span></p>
</div></body></html>