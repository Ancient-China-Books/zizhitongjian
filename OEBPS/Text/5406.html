<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二十七・漢紀十九・中宗孝宣皇帝下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀十九">漢紀十九</span></span></h1>
<p><span class="jiazhu">起昭陽太淵獻<span class="biaozhusup" data-rel="">（癸亥）</span>，盡玄黓涒灘<span class="biaozhusup" data-rel="">（壬申）</span>，凡十年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="中宗孝宣皇帝下">中宗孝宣皇帝下</span></span></h5>
<div class="yeartoc" id="year_toc_058"><p class="strong"><span class="section" id="title-3"><span data-head-description="中宗孝宣皇帝下" data-head-level="h4" data-head-title="神爵四年">神爵四年</span></span><span class="biaozhusup" data-rel="">（癸亥、前五八年）</span></p></div>
<p class="em2 strong"><span class="yinwen">1</span>春，二月，以鳳皇、甘露降集京師，赦天下。</p>
<p class="em2 strong"><span class="yinwen">2</span>潁川太守黃霸在郡前後八年，<span class="jiazhu">地節四年，潁川太守讓入爲左馮翊，以霸爲潁川太守。至元康三年，霸入守京兆尹；數月，還故官，至是適九年；中間入尹京，是在潁川前後八年。</span>政事愈治；<span class="jiazhu">治，直吏翻；下爲治、政治同。</span>是時鳳皇、神爵數集郡國，<span class="jiazhu">數，所角翻。</span>潁川尤多。夏，四月，詔曰：<span class="yinhao">「潁川太守霸，宣明<span class="jiaozhusup">【章：甲十五行本「明」作「布」；乙十一行本同；孔本同。】</span>詔令，百姓鄕化，孝子、弟弟、<span class="jiazhu">鄕，讀曰嚮。弟弟，上讀曰悌。</span>貞婦、順孫日以衆多，田者讓畔，<span class="jiazhu">師古曰：畔，田界也。</span>道不拾遺，養視鰥寡，贍助貧窮，獄或八年無重罪囚；其賜爵關內侯、黃金百斤、秩中二千石。」</span>而潁川孝、弟、有行義民，<span class="jiazhu">行，下孟翻。</span>三老、力田皆以差賜爵及帛。後數月，徵霸爲太子太傅。</p>
<p class="em2 strong"><span class="yinwen">3</span>五月，匈奴單于遣弟呼留若王勝之來朝。<span class="jiazhu">師古曰：呼留若者，王之號也。勝之，其人名。<span class="shu-ming">考異</span>曰：<span class="shu-ming">匈奴傳</span>：<span class="yinhao">「握衍朐鞮單于立，復修和親，遣弟伊酋若王勝之入漢獻見。」</span>蓋卽謂此也。</span></p>
<p class="em2 strong"><span class="yinwen">4</span>冬，十月，鳳皇十一集杜陵。</p>
<p class="em2 strong"><span class="yinwen">5</span>河南太守<span class="jiaozhusup">【章：甲十五行本「守」下有「東海」二字；乙十一行本同；孔本同；張校同。】</span>嚴延年爲治陰鷙酷烈，衆人所謂當死者一朝出之，所謂當生者詭殺之，<span class="jiazhu">師古曰：詭，違正理而殺也。</span>吏民莫能測其意深淺，戰栗不敢犯禁。冬月，傳屬縣囚會論府上，<span class="jiazhu">傳，知戀翻，又直戀翻。師古曰：總集郡府而論殺。</span>流血數里，河南號曰<span class="yinhao">「屠伯」</span>。<span class="jiazhu">鄧展曰：言延年殺人，如屠兒之殺六畜也。伯，長也。</span>延年素輕黃霸爲人，及比郡爲守，<span class="jiazhu">師古曰：比，接近也，音訊二翻。</span>褒賞反在己前，心內不服。河南界中又有蝗蟲，府丞義出行蝗，<span class="jiazhu">行，下孟翻。</span>還，見延年。延年曰：<span class="yinhao">「此蝗豈鳳皇食邪？」</span>義年老，頗悖，<span class="jiazhu">師古曰：悖，心惡惑也，音布內翻。</span>素畏延年，恐見中傷。延年本嘗與義俱爲丞相史，實親厚之，饋遺之甚厚。<span class="jiazhu">中，竹仲翻。遺，于季翻。</span>義愈益恐，自筮，得死卦，忽忽不樂，<span class="jiazhu">樂，音洛。</span>取告至長安，<span class="jiazhu">師古曰：取告，取休假也。</span>上書言延年罪名十事；已拜奏，因飲藥自殺，以明不欺。事下御史丞按驗，<span class="jiazhu"><span class="shu-ming">百官表</span>：御史大夫有兩丞，秩千石；一曰中丞。下，遐稼翻。</span>得其語言怨望、誹謗政治數事。十一月，延年坐不道，棄市。</p>
<p class="em2 strong">初，延年母從東海來，欲從延年臘；<span class="jiazhu"><span class="shu-ming">風俗通</span>引<span class="shu-ming">禮傳</span>曰：夏曰嘉平，殷曰清祀，周曰大蜡，漢改曰臘。臘者，獵也，因獵取獸以祭先祖。或曰：新故交接，大祭以報功也。蔡邕<span class="shu-ming">獨斷</span>曰：臘者，歲終大祭，縱吏民宴飲。高堂隆曰：王者各以其行之盛祖，以其終臘。水始於申，盛於子，終於辰，故水行之君以子祖、辰臘。火始於寅，盛於午，終於戌，故火行之君以午祖、戌臘。木始於亥，盛於卯，終於未，故木行之君以卯祖、未臘。金始於巳，盛於酉，終於丑，故金行之君以酉祖、丑臘。土始於未，盛於戌，終於辰，故土行之君以戌祖、辰臘。師古曰：建丑之月爲臘祭，因會飲，若今之蜡節也。</span>到洛陽，適見報囚，<span class="jiazhu">師古曰：奏報行決也。原父曰：檢尋前後，直謂斷決囚爲報耳，非奏得報也。如今有司書囚罪，長吏判準斷，是所謂報也。</span>母大驚，使<span class="jiaozhusup">【章：甲十五行本「使」作「便」；乙十一行本同；孔本同。】</span>止都亭，<span class="jiazhu">凡郡縣皆有都亭，秦法，十里一亭，郡縣治所則置都亭。</span>不肯入府。延年出至都亭謁母，母閉閤不見。延年免冠頓首閤下，良久，母乃見之，因數責延年：<span class="jiazhu">數，所具翻。</span><span class="yinhao">「幸得備郡守，專治千里，<span class="jiazhu">守，式又翻。治，直之翻。</span>不聞仁愛敎化，有以全安愚民；顧乘刑罰，多刑殺人，<span class="jiazhu">師古曰：顧，反也。乘，因也。</span>欲以立威，豈爲民父母意哉！」</span>延年服罪，重頓首謝，<span class="jiazhu">師古曰：重，音直用翻。</span>因<span class="jiaozhusup">【章：甲十五行本「因」下有「自」字；乙十一行本同；孔本同。】</span>爲母御歸府舍。<span class="jiazhu">爲，于僞翻；下同。</span>母畢正臘，<span class="jiazhu">師古曰：臘及正歲禮畢也。正，音之盈翻。</span>謂延年曰：<span class="yinhao">「天道神明，人不可獨殺。<span class="jiazhu">師古曰：言多殺人者，己亦當死也。</span>我不意當老見壯子被刑戮也！<span class="jiazhu">師古曰：言素意不謂如此也。</span>行矣，去汝東歸，掃除墓地耳！」</span><span class="jiazhu">師古曰：言待其喪至也。</span>遂去，歸郡，見昆弟、宗人，復爲言之。後歲餘，果敗，東海莫不賢智其母。<span class="jiazhu">師古曰：稱其賢智也。</span></p>
<p class="em2 strong"><span class="yinwen">6</span>匈奴握衍朐鞮單于暴虐，好殺伐，<span class="jiazhu">好，呼到翻。</span>國中不附。及太子、左賢王數讒左地貴人，<span class="jiazhu">左地貴人，謂左谷蠡王以下至左大當戶統兵者也。數，所角翻。</span>左地貴人皆怨。會烏桓擊匈奴東邊姑夕王，頗得人民，單于怒。姑夕王恐，卽與烏禪幕及左地貴人共立稽侯狦爲呼韓邪單于，<span class="jiazhu">狦，先安翻，又所姦翻。</span>發左地兵四五萬人，西擊握衍朐鞮單于，至姑且水北。<span class="jiazhu">師古曰：且，音子余翻。</span>未戰，握衍朐鞮單于兵敗走，使人報其弟右賢王曰：<span class="yinhao">「匈奴共攻我，若肯發兵助我乎？」</span><span class="jiazhu">師古曰：若，汝也；此下亦同。</span>右賢王曰：<span class="yinhao">「若不愛人，殺昆弟、諸貴人。各自死若處，無來汙我！」</span><span class="jiazhu">師古曰：言於汝所居處自死。汙，烏故翻。</span>握衍朐鞮單于恚，自殺。<span class="jiazhu">恚，於避翻。</span>左大且渠都隆奇亡之右賢王所，<span class="jiazhu">都隆奇，本立握衍朐鞮單于，故亡。且，子余翻。</span>其民盡降呼韓邪單于。<span class="jiazhu">降，戶江翻。</span>呼韓<span class="jiaozhusup">【章：甲十五行本「韓」下有「邪」字；乙十一行本同；孔本同。】</span>單于歸庭；數月，罷兵，使各歸故地，乃收其兄呼屠吾斯在民間者，立爲左谷蠡王，<span class="jiazhu">谷，音鹿。蠡，盧奚翻；下同。</span>使人告右賢貴人，欲令殺右賢王。其冬，都隆奇與右賢王共立日逐王薄胥堂爲屠耆單于，發兵數萬人東襲呼韓邪單于，呼韓邪單于兵敗走。屠耆單于還，以其長子都塗吾西爲左谷蠡王，少子姑瞀樓頭爲右谷蠡王，留居單于庭。<span class="jiazhu">屠耆使二子守單于庭，而身西還也。師古曰：瞀，音莫構翻。</span></p>
<div class="yeartoc" id="year_toc_057"><p class="strong"><span class="section" id="title-4"><span data-head-description="中宗孝宣皇帝下" data-head-level="h4" data-head-title="五鳳元年">五鳳元年</span></span><span class="biaozhusup" data-rel="">（甲子、前五七年）</span></p></div>
<p class="em2 strong"><span class="yinwen">1</span>春，正月，上幸甘泉，郊泰畤。<span class="jiazhu">畤，音止。</span></p>
<p class="em2 strong"><span class="yinwen">2</span>皇太子冠。<span class="jiazhu">冠，古玩翻。<span class="shu-ming">考異</span>曰：按<span class="shu-ming">宣紀</span>，太子冠在此年，而荀<span class="shu-ming">紀</span>於元康三年。疑二疏去位事已云皇太子冠，至是又重複言之，蓋誤也。</span></p>
<p class="em2 strong"><span class="yinwen">3</span>秋，七月，<span class="jiaozhusup">【章：甲十五行本無「七月」二字；乙十一行本同。】</span>匈奴屠耆單于使先賢撣兄右奧鞬王與烏藉都尉各二萬騎屯東方，以備呼韓邪單于。<span class="jiazhu">撣，音纏，又音田。</span>是時西方呼揭王來與唯犂當戶謀，<span class="jiazhu">師古曰：揭，音丘例翻。唯，音弋癸翻。</span>共讒右賢王，言欲自立爲單于。屠耆單于殺右賢王父子；後知其冤，復殺唯犂當戶，<span class="jiazhu">復，扶又翻。</span>於是呼揭王恐，遂畔去，自立爲呼揭單于。右奧鞬王聞之，卽自立爲車犂單于。<span class="jiazhu">奧，音郁。鞬，居言翻。</span>烏藉都尉亦自立爲烏藉單于。凡五單于。屠耆單于自將兵東擊車犂單于，使都隆奇擊烏藉。烏藉、車犂皆敗，西北走，與呼揭單于兵合爲四萬人。烏藉、呼揭皆去單于號，<span class="jiazhu">去，羌呂翻。</span>共幷力尊輔車犂單于。屠耆單于聞之，使左大將、都尉將四萬騎分屯東方，以備呼韓邪單于，自將四萬騎西擊車犂單于。車犂單于敗，西北走。屠耆單于卽引兵西南留闟敦地。<span class="jiazhu">師古曰：闟，音蹋。敦，音頓，又音對。</span></p>
<p class="em2 strong">漢議者多曰：<span class="yinhao">「匈奴爲害日久，可因其壞亂，舉兵滅之。」</span>詔問御史大夫蕭望之，對曰：<span class="yinhao">「<span class="shu-ming">春秋</span>，晉士匄帥師侵齊，聞齊侯卒，引師而還，君子大其不伐喪，<span class="jiazhu">師古曰：士匄，晉大夫范宣子也。<span class="shu-ming">公羊傳</span>：襄十九年，齊侯環卒。晉士匄帥師侵齊，至穀，聞齊侯卒，乃還。還者何？善辭也。大其不伐喪也。卒，子恤翻。</span>以爲恩足以服孝子，誼足以動諸侯。前單于慕化鄕善，稱弟，<span class="jiazhu">蘇林曰：弟，順也。師古曰：鄕，讀曰嚮。弟，音悌。仲馮曰：漢與匈奴嘗約爲兄弟，此弟直自爲弟耳。</span>遣使請求和親，海內欣然，夷狄莫不聞。未終奉約，不幸爲賊臣所殺；今而伐之，是乘亂而幸災也，彼必奔走遠遁。不以義動，兵恐勞而無功。宜遣使者弔問，輔其微弱，救其災患；四夷聞之，咸貴中國之仁義。如遂蒙恩得復其位，必稱臣服從，此德之盛也。」</span>上從其議。</p>
<p class="em2 strong"><span class="yinwen">4</span>冬，十有二月，乙酉朔，日有食之。</p>
<p class="em2 strong"><span class="yinwen">5</span>韓延壽代蕭望之爲左馮翊。望之聞延壽在東郡時放散官錢千餘萬，使御史案之。<span class="jiazhu">師古曰：望之以延壽代己爲馮翊，而有能名出己之上，故忌害之，欲陷以罪法。</span>延壽聞知，卽部吏案校望之在馮翊時廩犧官錢放散百餘萬。<span class="jiazhu">左馮翊屬官有廩犧令、丞、尉。師古曰：廩，主藏穀；犧，主養牲；皆所以供祭祀也。校，居孝翻。</span>望之自奏：<span class="yinhao">「職在總領天下，聞事不敢不問，而爲延壽所拘持。」</span>上由是不直延壽，各令窮竟所考。望之卒無事實。<span class="jiazhu">卒，子恤翻。</span>而望之遣御史案東郡者，得其試騎士日<span class="jiaozhusup">【章：甲十五行本「日」下有「車服侍衞」四字；乙十一行本同；孔本同；退齋校同。】</span>奢僭踰制；<span class="jiazhu">師古曰：試騎士，每歲大試也。余謂卽都試也。據<span class="shu-ming">延壽傳</span>：治飾兵車，畫龍、虎、朱爵。延壽衣黃紈方領，駕四馬，傅總，建幢棨、植羽葆，鼓車、歌車。功曹引車，皆駕四馬，建棨戟。五騎爲伍，分左右部，軍假司馬、千人持幢旁轂。歌者先居射室，望見延壽車，噭咷楚歌。延壽坐射室，騎吏持戟夾陛列立，騎士從者帶弓鞬羅後。令騎士、兵車四面營陳，被甲鞮鍪，居馬上，抱弩負籣。又使騎士戲車、弄馬、盜驂。所謂奢僭踰制者也。噭，音叫。咷，音他釣翻。</span>又取官銅物，候月食鑄刀劍，<span class="jiaozhusup">【章：甲十五行本無「劍」字；乙十一行本同。】</span>效尙方事；<span class="jiazhu">據<span class="shu-ming">劉向傳</span>，上令典尙方鑄作事。師古<span class="shu-ming">註</span>曰：尙方，鑄巧作金銀之所，若今之中尙署。又漢制尙方主作御刀劍。</span>及取官錢<span class="jiaozhusup">【章：十五行本「錢」下有「帛」字；乙十一行本同；孔本同；張校同。】</span>私假徭使吏；<span class="jiazhu">師古曰：假，謂顧賃也。</span>及治飾車甲三百萬以上。<span class="jiazhu">治，直之翻。</span>延壽竟坐狡猾不道，棄市。吏民數千人送至渭城，老小扶持車轂，爭奏酒炙。<span class="jiazhu">師古曰：奏，進也。炙，之夜翻，燔肉也。</span>延壽不忍距逆，人人爲飲，<span class="jiazhu">爲，于僞翻。</span>計飲酒石餘。使掾、史分謝送者：<span class="yinhao">「遠苦吏民，延壽死無所恨！」</span>百姓莫不流涕。</p>
<div class="yeartoc" id="year_toc_056"><p class="strong"><span class="section" id="title-5"><span data-head-description="中宗孝宣皇帝下" data-head-level="h4" data-head-title="五鳳二年">二年</span></span><span class="biaozhusup" data-rel="">（乙丑、前五六年）</span></p></div>
<p class="em2 strong"><span class="yinwen">1</span>春，正月，上幸甘泉，郊泰畤。<span class="jiazhu"><span class="shu-ming">考異</span>曰：<span class="shu-ming">宣紀</span>云：<span class="yinhao">「三月，行幸甘泉。」</span>荀<span class="shu-ming">紀</span>作<span class="yinhao">「正月」</span>。按漢制，常以正月郊祀。蓋荀悅作<span class="shu-ming">紀</span>之時，本猶未誤也。又<span class="shu-ming">楊惲傳</span>曰：<span class="yinhao">「行必不至河東矣。」</span>蓋時亦幸河東祠后土，史脫之也。</span></p>
<p class="em2 strong"><span class="yinwen">2</span>車騎將軍韓增薨。五月，將軍許延壽爲大司馬、車騎大將軍。</p>
<p class="em2 strong"><span class="yinwen">3</span>丞相丙吉年老，上重之。蕭望之意常輕吉，上由是不悅。丞相司直奏望之遇丞相禮節倨慢，<span class="jiazhu">時繁延壽爲丞相司直。師古曰：繁，音婆。</span>又使吏買賣，私所附益凡十萬三千，<span class="jiazhu">師古曰：使其吏爲望之家有所買賣，而吏以其私錢增益之，用潤望之也。</span>請逮捕繫治。秋，八月，壬午，詔左遷望之爲太子太傅；以太子太傅黃霸爲御史大夫。</p>
<p class="em2 strong"><span class="yinwen">4</span>匈奴呼韓邪單于遣其弟右谷蠡王等西襲屠耆單于，屯兵殺略萬餘人。<span class="jiazhu">谷蠡，音鹿黎。</span>屠耆單于聞之，卽自將六萬騎擊呼韓邪單于。屠耆單于兵敗，自殺。都隆奇乃與屠耆少子右谷蠡王姑瞀樓頭亡歸漢。車犂單于東降呼韓邪單于。<span class="jiazhu">降，戶江翻；下同。</span>冬，十一月，呼韓邪單于左大將烏厲屈與父呼遫累烏厲溫敦皆見匈奴亂，率其衆數萬人降漢；封烏厲屈爲新城侯，烏厲溫敦爲義陽侯。<span class="jiazhu">師古曰：呼遫累，其官號也。遫，古速字。累，音力追翻。<span class="shu-ming">功臣侯表</span>，新城侯食邑於汝南之細陽；義陽侯食邑於南陽之平氏。<span class="shu-ming">考異</span>曰：<span class="shu-ming">宣紀</span>：<span class="yinhao">「匈奴呼遫累單于帥衆來降。」</span><span class="shu-ming">功臣表</span>：<span class="yinhao">「信成侯，王定以匈奴烏桓屠驀單于子左大將軍率衆降，侯。義陽侯，厲溫敦以匈奴謼連累單于率衆降，侯。」</span>此卽屈與敦也。未嘗爲單于，或降時自稱單于；或<span class="shu-ming">紀</span>、<span class="shu-ming">表</span>二者誤也。</span>是時李陵子復立烏藉都尉爲單于，<span class="jiazhu">復，扶又翻。</span>呼韓邪單于捕斬之；遂復都單于庭，然衆裁數萬人。屠耆單于從弟休旬王自立爲閏振單于，在西邊；<span class="jiazhu">從，才用翻。</span>呼韓邪單于兄左賢王呼屠吾斯亦自立爲郅支骨都侯單于，在東邊。</p>
<p class="em2 strong"><span class="yinwen">5</span>光祿勳平通侯楊惲，<span class="jiazhu"><span class="shu-ming">功臣侯表</span>，平通侯食邑於汝南之博陽。</span>廉潔無私；然伐其行能，<span class="jiazhu">伐，矜也。行，身所行也。能，才所堪也。行，下孟翻。</span>又性刻害，好發人陰伏，<span class="jiazhu">好，呼到翻。</span>由是多怨於朝廷。與太僕戴長樂相失；<span class="jiazhu">樂，音洛。</span>人有上書告長樂罪，長樂疑惲敎人告之，亦上書告惲罪曰：<span class="yinhao">「惲上書訟韓延壽，郎中丘常謂惲曰：『聞君侯訟韓馮翊，當得活乎？』惲曰：『事何容易，<span class="jiazhu">易，以豉翻。</span>脛脛者未必全也！<span class="jiazhu">師古曰：脛脛，直貌也。脛，下頂翻。</span>我不能自保，<span class="jiazhu">師古曰：言我尙不能自保，訟人何以得活。</span>眞人所謂<span class="yinhao">「鼠不容穴，銜窶數」</span>者也。』<span class="jiazhu">李奇曰：眞人，正人也。如淳曰：所以不容穴，正坐銜窶數自妨，故不得入穴也。師古曰：窶數，戴盆器也。以盆盛物戴於頭者，則以窶數薦之。今賣白團餅人所用者是也。窶，音其羽翻。數，音山羽翻。</span>又語長樂曰：<span class="jiazhu">語，牛倨翻。</span>『正月以來，天陰不雨，此<span class="shu-ming">春秋</span>所記，夏侯君所言。』」</span><span class="jiazhu">張晏曰：夏侯勝諫昌邑王曰：<span class="yinhao">「天久陰不雨，臣下必有謀上者。」</span><span class="shu-ming">春秋</span>無久陰不雨之異也。漢史記勝所言，故曰<span class="shu-ming">春秋</span>所記，謂說<span class="shu-ming">春秋</span>災異耳。師古曰：<span class="shu-ming">春秋</span>有不雨事，說者因論久陰，附著之也。張晏謂漢史爲<span class="shu-ming">春秋</span>，失之矣。</span>事下廷尉。<span class="jiazhu">下，遐稼翻。</span>廷尉定國奏惲怨望，爲訞惡言，<span class="jiazhu">于定國也。訞，與妖同。</span>大逆不道。上不忍加誅，有詔皆免惲、長樂爲庶人。<span class="jiazhu"><span class="shu-ming">考異</span>曰：<span class="shu-ming">宣紀</span>：<span class="yinhao">「十二月，楊惲坐前爲光祿勳有罪，免爲庶人。不悔過，怨望，大逆不道，要斬。」</span>荀<span class="shu-ming">紀</span>因而用之。<span class="shu-ming">惲傳</span>：<span class="yinhao">「惲與孫會宗書曰：『臣之得罪已三年矣。』」</span>又因日食之變，騶馬猥佐成上書告惲罪，下獄死。又楊譚稱杜延年爲御史大夫。按<span class="shu-ming">百官表</span>，惲以神爵元年爲光祿勳，五年免。戴長樂亦以其年爲太僕，五年免。杜延年以五鳳三年，六月，辛酉爲御史大夫。又按<span class="shu-ming">蕭望之傳</span>：<span class="yinhao">「使光祿勳惲策免望之」</span>，其事在今年八月，惲猶爲光祿勳。至四年四月，乃有日蝕之變。蓋惲以今年十二月免爲庶人，至四年乃死。<span class="shu-ming">宣紀</span>誤也。</span></p>
<div class="yeartoc" id="year_toc_055"><p class="strong"><span class="section" id="title-6"><span data-head-description="中宗孝宣皇帝下" data-head-level="h4" data-head-title="五鳳三年">三年</span></span><span class="biaozhusup" data-rel="">（丙寅、前五五年）</span></p></div>
<p class="em2 strong"><span class="yinwen">1</span>春，正月，癸卯，博陽定侯丙吉薨。</p>
<p class="margin2">班固贊曰：古之制名，必由象類，遠取諸物，近取諸身。<span class="jiazhu"><span class="shu-ming">易·大傳</span>有是言。</span>故<span class="shu-ming">經</span>謂君爲元首，臣爲股肱，<span class="jiazhu">師古曰：謂<span class="shu-ming">虞書·益稷</span>云：<span class="yinhao">「元首明哉，股肱良哉」</span>也。</span>明其一體相待而成也。是故君臣相配，古今常道，自然之勢也。近觀漢相，高祖開基，蕭、曹爲冠；<span class="jiazhu">師古曰：名位在衆人之上也。余謂此言其相業冠羣后耳。冠，古玩翻。</span>孝宣中興，丙、魏有聲。是時黜陟有序，<span class="jiazhu">黜，降也。陟，升也。</span>衆職修理，公卿多稱其位，<span class="jiazhu">稱，尺證翻。</span>海內興於禮讓。覽其行事，豈虛虖哉！<span class="jiazhu">師古曰：言君明臣賢，所以致治，非徒然。</span></p>
<p class="em2 strong"><span class="yinwen">2</span>二月，壬辰，黃霸爲丞相。霸材長於治民，及爲丞相，功名損於治郡。<span class="jiazhu">治，直之翻。</span>時京兆尹張敞舍鶡雀飛集丞相府，<span class="jiazhu">蘇林曰：今虎賁所著鶡也。師古曰：蘇說非也。此鶡，音芥，字本作䲸，此通用耳。䲸雀大而色青，出羌中，非武賁所著也。武賁鶡者色黑，出上黨，以其鬬死不止，故用其羽飾武臣首云，今時俗所謂鶡雞者也；音曷，非此䲸雀也。</span>霸以爲神雀，議欲以聞。敞奏霸曰：<span class="yinhao">「竊見丞相請與中二千石、博士雜問郡、國上計長史、守丞爲民興利除害，成大化，<span class="jiazhu">爲，于僞翻。</span>條其對。有耕者讓畔，男女異路，道不拾遺，及舉孝子，貞婦者爲一輩，先上殿；<span class="jiazhu">師古曰：丞相所坐屋也。古者屋之高嚴，通呼爲殿，不必宮中也。余據鄭玄<span class="shu-ming">周禮註</span>，漢司徒府有天子以下大會殿。後漢之司徒府，則前漢之丞相府也。</span>舉而不知其人數者，次之；不爲條敎者在後。叩頭謝丞相，口雖不言，而心欲其爲之也。長史、守丞對時，臣敞舍有鶡雀飛止丞相府屋上，丞相以下見者數百人。邊吏多知鶡雀者，問之，皆陽不知。丞相圖議上奏<span class="jiazhu">師古曰：圖，謀也。</span>曰：『臣問上計長史、守丞以興化條，<span class="jiazhu">師古曰：凡言條者，一一而疏舉之，若木條然也。</span>皇天報下神爵。』後知從臣敞舍來，乃止。郡國吏竊笑丞相仁厚有知略，<span class="jiazhu">知，與智同。</span>微信奇怪也。臣敞非敢毀丞相也，誠恐羣臣莫白，<span class="jiazhu">恐羣臣莫敢白其事也。</span>而長史、守丞畏丞相指，歸舍法令，各爲私敎，<span class="jiazhu">師古曰：舍，廢也，讀曰捨。</span>務相增加，澆淳散樸，<span class="jiazhu">師古曰：不雜爲淳，以水澆之則味漓薄。樸，大質也。割之，散也。</span>並行僞貌，有名亡實，<span class="jiazhu">亡，古無字通。</span>傾搖解怠，<span class="jiazhu">師古曰：解，讀曰懈。</span>甚者爲妖。<span class="jiazhu">妖，於驕翻。</span>假令京師先行讓畔、異路、道不拾遺，其實亡益廉貪、貞淫之行，<span class="jiazhu">亡，古無字通。行，下孟翻。</span>而以僞先天下，<span class="jiazhu">先，悉薦翻。</span>固未可也。卽諸侯先行之，僞聲軼於京師，<span class="jiazhu">師古曰：軼，過也，音逸。</span>非細事也。漢家承敝通變，造起律令，所以勸善禁姦，條貫詳備，不可復加。<span class="jiazhu">復，扶又翻。</span>宜令貴臣明飭長史、守丞，<span class="jiazhu">師古曰：飭，讀與敕同。</span>歸告二千石，舉三老、孝弟、力田、孝廉、廉吏，務得其人，郡事皆以法令爲<span class="jiaozhusup">【章：甲十五行本無「爲」字；乙十一行本同；孔本同。】</span>檢式，<span class="jiazhu">師古曰：檢，局也，音居儉翻。</span>毋得擅爲條敎；敢挾詐僞以奸名譽者，必先受戮，<span class="jiazhu">師古曰：奸，求也，音干。</span>以正明好惡。」</span><span class="jiazhu">好，呼到翻。惡，烏路翻。</span>天子嘉納敞言，召上計吏，使侍中臨飭，如敞指意。霸甚慚。</p>
<p class="em2 strong">又，樂陵侯史高以外屬舊恩侍中，貴重，<span class="jiazhu">樂陵縣，屬平原郡。師古曰：樂，音來各翻。史高者，帝祖母史良娣兄恭之長子。</span>霸薦高可太尉。天子使尙書召問霸：<span class="yinhao">「太尉官罷久矣。<span class="jiazhu">尙書，屬少府。成帝建始四年，增置爲五員。自文帝罷太尉官，至景帝以周亞夫爲太尉，尋罷。至武帝，以田蚡爲太尉；罷後，不復除授。</span>夫宣明敎化，通達幽隱，使獄無冤刑，邑無盜賊，君之職也。將相之官，朕之任焉。<span class="jiazhu">師古曰：言欲拜將相，自在朕也。</span>侍中、樂陵侯高，帷幄近臣，朕之所自親，<span class="jiazhu">師古曰：言具知其材質。</span>君何越職而舉之？」</span><span class="jiazhu">丞相職，總百官，進賢退不肖。霸薦史高，以爲所薦非其人可也，以爲越職則非也。蓋自武帝以來，丞相之失其職也久矣。</span>尙書令受丞相對，<span class="jiazhu"><span class="shu-ming">後漢志</span>：尙書令，承秦所置。武帝用宦者更爲中書謁者令。成帝用士人，復故，掌凡選署及奏下尙書曹文書衆事。帝旣使尙書召問霸，故使尙書令受其對也。尙書令、中書令，沈約以爲兩官。註已見前。</span>霸免冠謝罪，數日，乃決，<span class="jiazhu">師古曰：乃得免罪也。</span>自是後不敢復有所請。<span class="jiazhu">復，扶又翻。</span>然自漢興，言治民吏，以霸爲首。<span class="jiazhu">治，直之翻。</span></p>
<p class="em2 strong"><span class="yinwen">3</span>三月，上幸河東，祠后土。減天下口錢；<span class="jiazhu">如淳曰：<span class="shu-ming">漢儀注</span>：民年七歲至十四出口賦錢，人二十三：二十錢以食天子；其三錢者，武帝加口錢以補車騎馬。</span>赦天下<span class="jiaozhusup">【章：甲十五行本無「天下」二字；乙十一行本同；孔本同。】</span>殊死以下。</p>
<p class="em2 strong"><span class="yinwen">4</span>六月，辛酉，以西河太守杜延年爲御史大夫。<span class="jiazhu"><span class="shu-ming">考異</span>曰：荀<span class="shu-ming">紀</span>作<span class="yinhao">「辛巳」</span>，<span class="shu-ming">百官表</span>作<span class="yinhao">「辛酉」</span>。按<span class="shu-ming">長曆</span>，此月丙午朔，無辛巳。</span></p>
<p class="em2 strong"><span class="yinwen">5</span>置西河、北地屬國以處匈奴降者。<span class="jiazhu">處，昌呂翻。</span></p>
<p class="em2 strong"><span class="yinwen">6</span>廣陵厲王胥使巫李女須祝詛上，求爲天子。<span class="jiazhu">師古曰：女須者，巫之名也。祝，職救翻。詛，莊助翻。</span>事覺，藥殺巫及宮人二十餘人以絕口。公卿請誅胥。</p>
<div class="yeartoc" id="year_toc_054"><p class="strong"><span class="section" id="title-7"><span data-head-description="中宗孝宣皇帝下" data-head-level="h4" data-head-title="五鳳四年">四年</span></span><span class="biaozhusup" data-rel="">（丁卯、前五四年）</span></p></div>
<p class="em2 strong"><span class="yinwen">1</span>春，胥自殺。</p>
<p class="em2 strong"><span class="yinwen">2</span>匈奴單于稱臣，遣弟右<span class="jiaozhusup">【章：甲十五行本無「右」字；乙十一行本同；孔本同。】</span>谷蠡王入侍。<span class="jiazhu"><span class="shu-ming">考異</span>曰：按<span class="shu-ming">匈奴傳</span>：<span class="yinhao">「呼韓邪稱臣，卽遣銖婁渠堂入侍，」</span>事在明年。時匈奴有三單于，不知此單于爲誰也。余按<span class="shu-ming">通鑑</span>據班<span class="shu-ming">紀</span>而書此事，又參考<span class="shu-ming">匈奴傳</span>以明其異。</span>以邊塞亡寇，<span class="jiazhu">亡，古無字通。</span>減戍卒什二。</p>
<p class="em2 strong"><span class="yinwen">3</span>大司農中丞耿壽昌奏言：<span class="yinhao">「歲數豐穰，穀賤，農人少利。<span class="jiazhu">時穀石五錢，所謂穀賤傷農者。數，所角翻。少，詩沼翻。</span>故事：歲漕關東穀四百萬斛以給京師，用卒六萬人。宜糴三輔、弘農、河東、上黨、太原郡穀，足供京師，可以省關東漕卒過半。」</span>上從其計。壽昌又白：<span class="yinhao">「令邊郡皆築倉，以穀賤增其賈而糴，<span class="jiaozhusup">【章：甲十五行本「糴」下有「以利農」三字；乙十一行本同；孔本同；張校同；退齋校同。】</span>穀貴時減賈而糶，<span class="jiazhu">賈，讀曰價。</span>名曰常平倉。」</span><span class="jiazhu">常平倉始此。</span>民便之。上乃下詔賜壽昌爵關內侯。</p>
<p class="em2 strong"><span class="yinwen">4</span>夏，四月，辛丑朔，日有食之。</p>
<p class="em2 strong"><span class="yinwen">5</span>楊惲旣失爵位，家居治產業，以財自娛。其友人安定太守西河孫會宗與惲書，諫戒之，爲言<span class="yinhao">「大臣廢退，當闔門惶懼，爲可憐之意；<span class="jiazhu">師古曰：闔，閉也。爲，于僞翻。</span>不當治產業，通賓客，有稱譽。」</span><span class="jiazhu">治，直之翻。</span>惲，宰相子，<span class="jiazhu">惲，宰相楊敞之子也。</span>有材能，少顯朝廷，<span class="jiazhu">少，詩照翻。</span>一朝以晻昧語言見廢，<span class="jiazhu">晻，與暗同。</span>內懷不服，報會宗書曰：<span class="yinhao">「竊自思念，過已大矣，行已虧矣，<span class="jiazhu">行，下孟翻。</span>常爲農夫以沒世矣，是故身率妻子，戮力耕桑，不意當復用此爲譏議也！<span class="jiazhu">復，扶又翻。</span>夫人情所不能止者，聖人弗禁；故君、父至尊、親，送其終也，有時而旣。<span class="jiazhu">師古曰：君至尊，父至親。張晏曰：喪不過三年；臣見放逐，降居三月復初。師古曰：旣，已也。原父曰：惲但云送終三年，本不及放逐三月也。余謂惲之此言，實因廢棄而有怨望之意。</span>臣之得罪，已三年矣，田家作苦，歲時伏臘，<span class="jiazhu">作苦，謂耕作勞苦也。<span class="shu-ming">史記</span>：秦作伏祠，改蜡曰臘。<span class="shu-ming">釋名</span>曰：伏者，金氣伏藏之日也。金畏火，故三伏皆庚日。<span class="shu-ming">曆忌</span>曰：四時代謝，皆以相生。至於立秋，以金代火。金畏火，故庚日必伏。毛晃曰：夏有三伏，冬有臘，故稱歲時伏臘。</span>烹羊，炰羔，<span class="jiazhu">師古曰：炰羔，炙肉也，卽今所謂爊也。余按羊子曰羔，未離乳者也；其肉嫩美。炰，音步交翻。</span>斗酒自勞，<span class="jiazhu">勞，音來到翻。</span>酒後耳熱，仰天拊缶而呼烏烏，<span class="jiazhu">應劭曰：缶，瓦器也；秦人擊之節歌。師古曰：缶，卽今之盆類也。李斯上秦王書云：<span class="yinhao">「擊甕，叩缶，彈箏，搏髀而歌呼烏烏快耳者，眞秦聲也。」</span>是關中舊有此曲。</span>其<span class="shu-ming">詩</span>曰：『田彼南山，蕪穢不治；種一頃豆，落而爲萁。<span class="jiazhu">治田曰田，音堂練翻。<span class="shu-ming">詩</span>云：無田甫田。張晏曰：山高而在陽，人君之象也。蕪穢不治，言朝廷之荒亂也。一頃，百畝；以喻百官也。言豆貞實之物，當在囷倉，零落在野，喻己見放棄也。萁，曲而不直，言朝臣皆諂諛也。師古曰：萁，豆莖也，音基。治，直之翻。</span>人生行樂耳，<span class="jiazhu">樂，音洛。</span>須富貴何時！』<span class="jiazhu">師古曰：須，待也。</span>誠荒淫無度，不知其不可也。」</span><span class="jiazhu">師古曰：自謂爲可也。</span>又惲兄子安平侯譚<span class="jiazhu">惲兄忠，襲父敞爵。安平侯忠卒，譚嗣。</span>謂惲曰：<span class="yinhao">「侯罪薄，又有功，<span class="jiazhu">謂惲有發霍氏謀反之功也。</span>且復用！」</span><span class="jiazhu">復，扶又翻。</span>惲曰：<span class="yinhao">「有功何益！縣官不足爲盡力。」</span><span class="jiazhu">爲，于僞翻。</span>譚曰：<span class="yinhao">「縣官實然。蓋司隸、韓馮翊皆盡力吏也，俱坐事誅。」</span><span class="jiazhu">蓋司隸事見上卷神爵二年。韓馮翊事見上元年。蓋，古盍翻。</span>會有日食之變，騶馬猥佐成上書告<span class="yinhao">「惲驕奢，不悔過。<span class="jiazhu">如淳曰：騶馬，以給騶使乘之；佐，主猥馬吏也，有史有佐，名成也。</span>日食之咎，此人所致。」</span>章下廷尉，按驗，得所予會宗書，帝見而惡之。<span class="jiazhu">下，遐稼翻。予，讀曰與。惡，烏路翻。</span>廷尉當惲大逆無道，要斬；<span class="jiazhu">師古曰：當，謂處斷其罪。要，與腰同。</span>妻子徙酒泉郡；譚坐免爲庶人，諸在位與惲厚善者，未央衞尉韋玄成及孫會宗等，皆免官。</p>
<p class="margin2">臣光曰：以孝宣之明，魏相、丙吉爲丞相，于定國爲廷尉，而趙、蓋、韓、楊之死皆不厭衆心，<span class="jiazhu">厭，於贍翻，滿也。<span class="jiaozhusup">【章：甲十五行本「心」下有「惜哉」二字；乙十一行本同；孔本同；張校同；退齋校同。】</span></span>其爲善政之累大矣！<span class="jiazhu">累，力瑞翻。</span><span class="shu-ming">周官</span>司寇之法，有議賢、議能，<span class="jiazhu"><span class="shu-ming">周官</span>：小司寇之職，以八辟麗邦法，附刑罰，三曰議賢之辟，四曰議能之辟。鄭玄<span class="shu-ming">註</span>曰：賢，謂有德行者。能，謂有道藝者。鄭衆曰：若今時廉吏有罪先請，是也。</span>若廣漢、延壽之治民，可不謂能乎！<span class="jiazhu">治，直之翻。</span>寬饒、惲之剛直，可不謂賢乎！然則雖有死罪，猶將宥之，況罪不足以死乎！揚子以韓馮翊之愬蕭爲臣之自失。<span class="jiazhu"><span class="shu-ming">揚子</span>：或問臣之自失，曰：韓馮翊之愬蕭，趙京兆之犯魏。</span>夫所以使延壽犯上者，望之激之也。上不之察，而延壽獨蒙其辜，不亦甚哉！</p>
<p class="em2 strong"><span class="yinwen">6</span>匈奴閏振單于率其衆東擊郅支單于。郅支與戰，殺之，幷其兵；遂進攻呼韓邪。呼韓邪兵敗走，郅支都單于庭。<span class="jiazhu">郅支忘呼韓邪樹立之恩，以兄弟而尋干戈，爲漢所誅，宜矣。</span></p>
<div class="yeartoc" id="year_toc_053"><p class="strong"><span class="section" id="title-8"><span data-head-description="中宗孝宣皇帝下" data-head-level="h4" data-head-title="甘露元年">甘露元年</span></span><span class="biaozhusup" data-rel="">（戊辰、前五三年）</span><span class="jiazhu">以甘露降紀元。<span class="shu-ming">說文</span>：露，潤澤也。<span class="shu-ming">五經通義</span>：和氣津凝爲露也。蔡邕<span class="shu-ming">月令</span>曰：露者，陰之液也。</span></p></div>
<p class="em2 strong"><span class="yinwen">1</span>春，正月，行幸甘泉，郊泰畤。</p>
<p class="em2 strong"><span class="yinwen">2</span>楊惲之誅也，公卿奏京兆尹張敞，惲之黨友，不宜處位。<span class="jiazhu">處，昌呂翻。</span>上惜敞材，獨寢其奏，不下。<span class="jiazhu">師古曰：天子惜敞，故留所奏事不出。下，遐稼翻。</span>敞使掾絮舜有所案驗，<span class="jiazhu">李奇曰：絮，音挐。師古曰：絮，姓也，音女居翻，又音人餘翻。舜，其名。</span>舜私歸其家曰：<span class="yinhao">「五日京兆耳，<span class="jiazhu">舜以敞被奏當免，在位不久也。</span>安能復案事！」</span><span class="jiazhu">復，扶又翻。</span>敞聞舜語，卽部吏收舜繫獄，晝夜驗治，竟致其死事。<span class="jiazhu">罪不至死，而以事致之，所謂文致也。治，直之翻。</span>舜當出死，敞使主簿持敎告舜曰：<span class="yinhao">「五日京兆竟何如？冬月已盡，延命乎？」</span><span class="jiazhu">主簿，處郡閤下，主文簿，因以名官。師古曰：言汝不欲望延汝命乎！</span>乃棄舜市。會立春，行冤獄使者出，<span class="jiazhu">行，下孟翻。</span>舜家載尸幷編敞敎，<span class="jiazhu">師古曰：編，聯也；聯之於章前也。</span>自信使者。使者奏敞賊殺不辜。上欲令敞得自便，<span class="jiazhu">師古曰：從輕法以免也。</span>卽先下敞前坐楊惲奏，免爲庶人。<span class="jiazhu">下，遐稼翻。</span>敞詣闕上印綬，<span class="jiazhu">上，時掌翻。</span>便從闕下亡命。<span class="jiazhu">此卽令之得自便也。師古曰：亡命，不還其本縣邑也。賢曰：命，名也。謂脫其名籍而逃亡。</span>數月，京師吏民解弛，<span class="jiazhu">師古曰：弛，放也。解，讀曰懈，或如字。</span>枹鼓數起，<span class="jiazhu">盜賊多也。枹，音膚。數，所角翻；下同。</span>而冀州部中有大賊，天子思敞功効，使使者卽家在所召敞。<span class="jiazhu">師古曰：就其所居處而召之。</span>敞身被重劾，<span class="jiazhu">師古曰：謂前有賊殺不辜之事。劾，戶槪翻；下同。</span>及使者至，妻子家室皆泣，<span class="jiaozhusup">【章：甲十五行本「泣」下有「惶懼」二字；乙十一行本同；孔本同；張校同；退齋校同。】</span>而敞獨笑曰：<span class="yinhao">「吾身亡命爲民，郡吏當就捕。今使者來，此天子欲用我也。」</span>裝隨使者，<span class="jiazhu">治行裝而隨使者也。</span>詣公車上書曰：<span class="yinhao">「臣前幸得備位列卿，待罪京兆，<span class="jiazhu">西都之制，爲三輔者列於九卿。待罪者，謙言也。謂身居其官而不稱職，則將有瘝曠之罪，故謂居職爲待罪。西都之臣率有是言。</span>坐殺掾絮舜。舜本臣敞素所厚吏，數蒙恩貸；<span class="jiazhu">師古曰：貸，音土帶翻。宥罪曰貸。</span>以臣有章劾當免，受記考事，<span class="jiazhu">師古曰：記，書也；若今之州縣爲符敎也。</span>便歸臥家，謂臣五日京兆。背恩忘義，<span class="jiazhu">背，蒲妹翻。</span>傷薄俗化。臣竊以舜無狀，枉法以誅之。臣敞賊殺不辜，鞠獄故不直，雖伏明法，死無所恨！」</span>天子引見敞，<span class="jiazhu">見，賢遍翻。</span>拜爲冀州刺史。<span class="jiazhu">冀州部魏郡、鉅鹿、常山、清河等郡；廣平、眞定、中山、信都、河間等國。<span class="shu-ming">考異</span>曰：荀<span class="shu-ming">紀</span>載於五鳳二年，因楊惲事，幷致此誤也。<span class="shu-ming">百官表</span>：<span class="yinhao">「敞以神爵元年爲京兆尹，八年免。」</span><span class="shu-ming">敞傳</span>云：<span class="yinhao">「爲京兆九歲免。」</span></span>敞到部，盜賊屛迹。<span class="jiazhu">屛，必郢翻。</span></p>
<p class="em2 strong"><span class="yinwen">3</span>皇太子柔仁好儒，見上所用多文法吏，以刑繩下，常<span class="jiaozhusup">【章：甲十五行本「常」作「嘗」；乙十一行本同。】</span>侍燕從容言：<span class="yinhao">「陛下持刑太深，宜用儒生。」</span><span class="jiazhu">好，呼到翻；下同。從，千容翻。</span>帝作色曰：<span class="jiazhu">師古曰：作，動也。意怒故動色。</span><span class="yinhao">「漢家自有制度，本以霸王道雜之；柰何純任德敎，用周政乎！<span class="jiazhu">師古曰：姬周之政。</span>且俗儒不達時宜，<span class="jiazhu"><span class="shu-ming">風俗通</span>曰：儒者，區也，言其區別古今。居則翫聖哲之辭，動則行典籍之道，稽先王之制，立當時之事，此通儒也。若能納而不能出，能言而不能行，講誦而已，無能往來，此俗儒也。</span>好是古非今，使人眩於名實，<span class="jiazhu">師古曰：眩，亂視也，音胡眄翻。</span>不知所守，何足委任！」</span>乃歎曰：<span class="yinhao">「亂我家者太子也！」</span></p>
<p class="margin2">臣光曰：王霸無異道。昔三代之隆，禮樂、征伐自天子出，則謂之王。天子微弱不能治諸侯，諸侯有能率其與國同討不庭以尊王室者，則謂之霸。<span class="jiazhu">庭，直也。不庭，不直也。一說以諸侯不朝爲不庭。治，直之翻。</span>其所以行之也，皆本仁祖義，任賢使能，賞善罰惡，禁暴誅亂；顧名位有尊卑，德澤有深淺，功業有鉅細，政令有廣狹耳，非若白黑、甘苦之相反也。漢之所以不能復三代之治者，由人主之不爲，非先王之道不可復行於後世也。<span class="jiazhu">復，扶又翻。</span>夫儒有君子，有小人。<span class="jiazhu"><span class="shu-ming">論語</span>：孔子謂子夏曰：汝爲君子儒，毋爲小人儒。謝顯道爲之說曰：志於義則大，是以謂之君子；志於利則小，是以謂之小人。</span>彼俗儒者，誠不足與爲治也，<span class="jiazhu">治，直吏翻；下同。</span>獨不可求眞儒而用之乎！稷、契、皋陶、伯益、伊尹、周公、孔子，皆大儒也，<span class="jiazhu">契，息列翻。陶，音遙。</span>使漢得而用之，功烈豈若是而止邪！孝宣謂太子懦而不立，闇於治體，必亂我家，則可矣；乃曰王道不可行，儒者不可用，豈不過哉！非<span class="jiaozhusup">【章：甲十五行本「過」下有「甚矣」二字；乙十一行本同；孔本同。甲十五行本「非」上有「殆」字；乙十一行本同；孔本同。】</span>所以訓示子孫，垂法將來者也。</p>
<p class="em2 strong"><span class="yinwen">4</span>淮陽憲王好法律，<span class="jiazhu">淮陽王欽，上次子也。好，呼到翻。</span>聰達有材；王母張倢伃尤幸。<span class="jiazhu">倢伃，音接予。</span>上由是疏太子而愛淮陽憲王，數嗟歎憲王曰：<span class="yinhao">「眞我子也！」</span>常有意欲立憲王，然用太子起於微細，上少依倚許氏，<span class="jiazhu">疏，讀曰疎。數，所角翻。少，詩照翻。依倚許氏事見二十四卷昭帝元平元年。</span>及卽位而許后以殺死，<span class="jiazhu">事見二十四卷本始三年。</span>故弗忍也。久之，上拜韋玄成爲淮陽中尉，以玄成嘗讓爵於兄，<span class="jiazhu">事見二十五卷元康四年。</span>欲以感諭憲王；由是太子遂安。</p>
<p class="em2 strong"><span class="yinwen">5</span>匈奴呼韓邪單于之敗也，左伊秩訾王爲呼韓邪計，<span class="jiazhu">師古曰：訾，音子移翻。</span>勸令稱臣入朝事漢，從漢求助，如此，匈奴乃定。呼韓邪問諸大臣，皆曰：<span class="yinhao">「不可。匈奴之俗，本上氣力而下服役，<span class="jiazhu">師古曰：以服役於人爲下。</span>以馬上戰鬬爲國，故有威名於百蠻。戰死，壯士所有也。<span class="jiazhu">師古曰：言人皆有此事耳。余謂壯士健鬭則戰死，乃本分必有之事。</span>今兄弟爭國，不在兄則在弟，<span class="jiazhu">郅支，兄也。呼韓邪，弟也。</span>雖死猶有威名，子孫常長諸國。<span class="jiazhu">師古曰：爲諸國之長帥也。長，知兩翻；下同。</span>漢雖強，猶不能兼幷匈奴；柰何亂先古之制，臣事於漢，卑辱先單于，<span class="jiazhu">師古曰：言忝辱之，更令卑下也。余謂此言先單于與漢爭爲長雄，而今單于臣事之，是卑辱先單于於地下也。</span>爲諸國所笑！雖如是而安，何以復長百蠻！」</span><span class="jiazhu">復，扶又翻。</span>左伊秩訾曰：<span class="yinhao">「不然，強弱有時。今漢方盛，烏孫城郭諸國皆爲臣妾。自且鞮侯單于以來，匈奴日削，不能取復，<span class="jiazhu">且鞮侯單于，呼韓邪之曾祖也。復，報也。且，子余翻。</span>雖屈強於此，<span class="jiazhu">師古曰：屈，音其勿翻。</span>未嘗一日安也。今事漢則安存，不事則危亡，計何以過此！」</span>諸大人相難久之。<span class="jiazhu">難，乃旦翻。</span>呼韓邪從其計，<span class="jiazhu">從左伊秩訾王之計也。</span>引衆南近塞，<span class="jiazhu">近，其靳翻。</span>遣子右賢王銖婁渠堂入侍。<span class="jiazhu">師古曰：銖，音殊。婁，音力于翻。</span>郅支單于亦遣子右大將駒于利受入侍。</p>
<p class="em2 strong"><span class="yinwen">6</span>二月，丁巳，樂成敬侯許延壽薨。<span class="jiazhu"><span class="shu-ming">恩澤侯表</span>，樂成侯食邑於南陽之平氏。</span></p>
<p class="em2 strong"><span class="yinwen">7</span>夏，四月，黃龍見新豐。<span class="jiazhu">見，賢遍翻。</span></p>
<p class="em2 strong"><span class="yinwen">8</span>丙申，太上皇廟火；甲辰，孝文廟火；上素服五日。</p>
<p class="em2 strong"><span class="yinwen">9</span>烏孫狂王復尙楚主解憂，<span class="jiazhu">復，扶又翻。</span>生一男鴟靡，不與主和；又暴惡失衆。漢使衞司馬魏和意、副候任昌至烏孫。<span class="jiazhu">候，衞候也；爲和意之副。任，音壬。</span>公主言：<span class="yinhao">「狂王爲烏孫所患苦，易誅也。」</span><span class="jiazhu">易，以豉翻。</span>遂謀置酒，使士拔劍擊之。劍旁下，<span class="jiazhu">師古曰：不正下也。</span>狂王傷，上馬馳去。其子細沈瘦會兵圍和意、昌及公主於赤谷城；<span class="jiazhu">師古曰：瘦，音搜。赤谷城，烏孫國都，去長安八千九百里。</span>數月，都護鄭吉發諸國兵救之，乃解去。漢遣中郎將張遵持醫藥治狂王，賜金帛；<span class="jiazhu">治，直之翻。</span>因收和意、昌係瑣，<span class="jiazhu">係瑣，卽今云鎖索也。</span>從尉犂檻車至長安，斬之。</p>
<p class="em2 strong">初，肥王翁歸靡胡婦子烏就屠，狂王傷時，驚，與諸翖侯俱去，居北山中，<span class="jiazhu">其山在烏孫之北也。翖，與翕同，音許及翻。</span>揚言母家匈奴兵來，故衆歸之；後遂襲殺狂王，自立爲昆彌。是歲，漢遣破羌將軍辛武賢將兵萬五千人至敦煌，通渠積穀，欲以討之。<span class="jiazhu">時立表穿渠於卑鞮侯井以西。孟康曰：大井六，通渠也。下流湧出在白龍堆東土山下。敦，徒門翻。</span></p>
<p class="em2 strong">初，楚主侍者馮嫽，<span class="jiazhu">師古曰：嫽，音了。嫽者，慧也，故以爲名。</span>能史書，<span class="jiazhu">史，吏也。猶言吏書也。</span>習事，<span class="jiazhu">內習漢事，外習西域諸國事也。</span>嘗持漢節爲公主使，<span class="jiazhu">使，疏吏翻。</span>城郭諸國敬信之，號曰馮夫人，爲烏孫右大將妻。<span class="jiazhu">烏孫國官，相大祿之下有左、右大將二人，蓋貴人也。</span>右大將與烏就屠相愛，都護鄭吉使馮夫人說烏就屠，<span class="jiazhu">說，輸芮翻。</span>以漢兵方出，必見滅，不如降。烏就屠恐，曰：<span class="yinhao">「願得小號以自處！」</span><span class="jiazhu">處，昌呂翻。</span>帝徵馮夫人，自問狀；<span class="jiazhu">卽此事與數詔問趙充國事參而觀之，<span class="shu-ming">通鑑</span>所紀一千三百餘年間，明審之君，一人而已。</span>遣謁者竺次、期門甘延壽爲副，送馮夫人。馮夫人錦車持節，<span class="jiazhu">應劭曰：錦車，以錦衣車也。</span>詔烏就屠詣長羅侯赤谷城，立元貴靡爲大昆彌，<span class="jiazhu">元貴靡，肥王翁歸靡嫡長男，楚主解憂所生也。事始上卷神爵二年。</span>烏就屠爲小昆彌，皆賜印綬。破羌將軍不出塞，還。後烏就屠不盡歸翖侯人<span class="jiaozhusup">【章：甲十五行本「歸」下有「諸」字；「人」作「民」；乙十一行本同；孔本同。】</span>衆，漢復遣長羅侯將三校屯赤谷，因爲分別<span class="jiaozhusup">【章：甲十五行本「別」下有「其」字；乙十一行本同；孔本同。】</span>人民地界，<span class="jiazhu">復，扶又翻。校，戶敎翻。別，彼列翻。</span>大昆彌戶六萬餘，小昆彌戶四萬餘；然衆心皆附小昆彌。<span class="jiazhu">爲漢以兩昆彌憂勞張本。</span></p>
<div class="yeartoc" id="year_toc_052"><p class="strong"><span class="section" id="title-9"><span data-head-description="中宗孝宣皇帝下" data-head-level="h4" data-head-title="甘露二年">二年</span></span><span class="biaozhusup" data-rel="">（己巳、前五二年）</span></p></div>
<p class="em2 strong"><span class="yinwen">1</span>春，正月，立皇子囂爲定陶王。<span class="jiazhu"><span class="shu-ming">考異</span>曰：<span class="shu-ming">諸侯王表</span>，<span class="yinhao">「十月乙亥立。」</span>今據<span class="shu-ming">宣紀</span>。</span></p>
<p class="em2 strong"><span class="yinwen">2</span>詔赦天下，減民算三十。<span class="jiazhu">師古曰：一算減錢三十也。漢律，人出一算，算百二十錢。</span></p>
<p class="em2 strong"><span class="yinwen">3</span>珠厓郡反。夏，四月，遣護軍都尉張祿將兵擊之。<span class="jiazhu"><span class="shu-ming">百官表</span>：護軍都尉，秦官；武帝元狩四年屬大司馬。</span></p>
<p class="em2 strong"><span class="yinwen">4</span>杜延年以老病免。五月，己丑，廷尉于定國爲御史大夫。</p>
<p class="em2 strong"><span class="yinwen">5</span>秋，七<span class="jiaozhusup">【章：甲十五行本「七」作「九」；乙十一行本同；孔本同；退齋校同。】</span>月，立皇子宇爲東平王。</p>
<p class="em2 strong"><span class="yinwen">6</span>冬，十二月，上行幸萯陽宮、屬玉觀。<span class="jiazhu">應劭曰：萯陽宮在鄠，秦文王所起。伏儼曰：在扶風。李斐曰：萯，音倍。師古曰：應說、李音是也。服虔曰：屬玉觀，以玉飾，因名焉，在扶風。李奇曰：屬玉，音鷟鸑。其上有此鳥，因以爲名。晉灼曰：屬玉，水鳥，似鵁鶄，以名觀也。師古曰：晉說是也。屬，音之欲翻。觀，工玩翻。</span></p>
<p class="em2 strong"><span class="yinwen">7</span>是歲，營平壯武侯趙充國薨。<span class="jiazhu"><span class="shu-ming">恩澤侯表</span>：營平侯，食邑於濟南。夫以趙充國之賢之功，而班<span class="shu-ming">史</span>列之恩澤侯者，以其初封以定策功也。如衞青、霍去病本以破匈奴功封，而班<span class="shu-ming">史</span>亦列於恩澤侯，以其由衞思后戚屬得進也。班<span class="shu-ming">史</span>書法，猶有古史官典刑，後之爲史者不復知此矣。</span>先是，充國以老乞骸骨，賜安車、駟馬、黃金，罷就弟。<span class="jiazhu">先，悉薦翻。弟，與第同。</span>朝廷每有四夷大議，常與參兵謀、<span class="jiazhu">師古曰：與，讀曰豫。</span>問籌策焉。</p>
<p class="em2 strong"><span class="yinwen">8</span>匈奴呼韓邪單于款五原塞，<span class="jiazhu">師古曰：款，叩也。按班<span class="shu-ming">志</span>，漢五原郡卽秦九原郡，治稒陽；別有五原縣。宋白曰：漢五原故城，在今勝州榆林縣界。</span>願奉國珍，朝三年正月。<span class="jiazhu">師古曰：欲於甘露三年正月行朝禮。朝，直遙翻。</span>詔有司議其儀。丞相、御史曰：<span class="yinhao">「聖王之制，先京師而後諸夏，先諸夏而後夷狄。匈奴單于朝賀，其禮儀宜如諸侯王，位次在下。」</span><span class="jiazhu">此議猶依傍成周盛時朝諸侯之制。先、後，皆去聲。</span>太子太傅蕭望之以爲：<span class="yinhao">「單于非正朔所加，<span class="jiazhu">言班曆所不及也。</span>故稱敵國，宜待以不臣之禮，位在諸侯王上。外夷稽首稱藩，中國讓而不臣，此則羈縻之誼，謙亨之福也。<span class="jiazhu">望之此議，取<span class="shu-ming">春秋傳</span>王者不治夷狄之意。馬絡曰羈，牛靷曰縻。言其在荒服，待之若馬牛然，取羈縻不絕而已。師古曰：<span class="shu-ming">易·謙卦</span>之辭曰：謙，亨，天道下濟而光明，地道卑而上行。言謙之爲德，無所不通也。亨，火庚翻。</span><span class="shu-ming">書</span>曰：『戎狄荒服』，<span class="jiazhu">師古曰：逸<span class="shu-ming">書</span>也。余謂此語，或者伏生之書有之，今<span class="shu-ming">國語</span>猶載此言。</span>言其來服荒忽亡常。<span class="jiazhu">亡，古無字通。</span>如使匈奴後嗣卒有鳥竄鼠伏，闕於朝享，<span class="jiazhu">朝，朝見也。享，供時享也。享，獻也。古者諸侯見於天子，必以所貢助祭於廟。<span class="shu-ming">孝經</span>所謂<span class="yinhao">「四海之內，各以其職來祭」</span>者也。卒，讀曰猝；師古子恤翻。</span>不爲畔臣，<span class="jiazhu">師古曰：卒，終也。謂本以客禮待之；若後不來，非叛臣。</span>萬世之長策也。」</span>天子采之，下詔曰：<span class="yinhao">「匈奴單于稱北蕃，朝正朔。<span class="jiazhu">謂朝明年正月朔也。</span>朕之不德，不能弘覆。<span class="jiazhu">覆，敷救翻。</span>其以客禮待之，令單于位在諸侯王上，贊謁稱臣而不名。」</span></p>
<p class="margin2">荀悅論曰：<span class="shu-ming">春秋</span>之義，王者無外，欲一于天下也。<span class="jiazhu"><span class="shu-ming">春秋</span>之義，王者無外，故天王有入無出，大夫出不言奔，欲一乎天下也。</span>戎狄道里遼遠，人迹介絕，故正朔不及，禮敎不加，非尊之也，其勢然也。<span class="shu-ming">詩</span>云：<span class="yinhao">「自彼氐、羌，莫敢不來王。」</span><span class="jiazhu"><span class="shu-ming">商頌·殷武</span>之詩也。</span>故要、荒之君必奉王貢；若不供職，則有辭讓號令加焉，<span class="jiazhu"><span class="shu-ming">國語</span>：祭公謀父曰：<span class="yinhao">「蠻夷要服，戎狄荒服。要服者貢，荒服者王。有不貢則脩名，有不王則脩德。於是讓不貢，告不王。於是有威讓之令，有文告之辭。」</span>要，一遙翻。</span>非敵國之謂也。望之欲待以不臣之禮，加之王公之上，僭度失序，以亂天常，非禮也！若以權時之宜，則異論矣。</p>
<p class="em2 strong"><span class="yinwen">9</span>詔遣車騎都尉韓昌迎單于，發所過七郡二千騎爲陳道上。<span class="jiazhu">按<span class="shu-ming">漢書</span><span class="yinhao">「郡」</span>下又有<span class="yinhao">「郡」</span>字。師古<span class="shu-ming">註</span>曰：所過之郡，每爲發兵陳列於道，以爲寵衞也。七郡，謂過五原、朔方，西河、上郡、北地、馮翊而後至長安也。爲，于僞翻。</span></p>
<div class="yeartoc" id="year_toc_051"><p class="strong"><span class="section" id="title-10"><span data-head-description="中宗孝宣皇帝下" data-head-level="h4" data-head-title="甘露三年">三年</span></span><span class="biaozhusup" data-rel="">（庚午、前五一年）</span></p></div>
<p class="em2 strong"><span class="yinwen">1</span>春，正月，上行幸甘泉，郊泰畤。</p>
<p class="em2 strong"><span class="yinwen">2</span>匈奴呼韓邪單于來朝，贊謁稱藩臣而不名；賜以冠帶、衣裳，黃金璽、盭綬，<span class="jiazhu"><span class="shu-ming">白虎通</span>：衣者，隱也；裳者，障也；所以隱形自障蔽也。璽，斯氏翻。綬，音受。師古曰：盭，古戾字。戾，草名也。以戾染綬，亦諸侯王之制也。</span>玉具劍、佩刀，弓一張，矢四發，<span class="jiazhu">孟康曰：玉具劍，摽首、鐔、衞盡用玉爲之也。師古曰：鐔，劍口旁橫出者也。衞，劍鼻也。鐔，音淫。<span class="yinhao">「衞」</span>字本作<span class="yinhao">「彘」</span>，其音同耳。服虔曰：發，十二矢也。韋昭曰：射禮，三而止，每射四矢，故以十二爲一發也。師古曰：發，猶今言箭一放、兩放也。今則以一矢爲一放也。</span>棨戟十，<span class="jiazhu">師古曰：棨，有衣之戟也。棨，音啓。</span>安車一乘，鞍勒一具，<span class="jiazhu">師古曰：勒，馬轡也。</span>馬十五匹，黃金二十斤，錢二十萬，衣被七十七襲，<span class="jiazhu">師古曰：一稱爲一襲，猶今人之言一副衣服也。</span>錦繡、綺縠、雜帛八千匹，絮六千斤。禮畢，使使者道單于先行宿長平。<span class="jiazhu">師古曰：道，讀曰導，導引也。如淳曰：長平，阪名也，在池陽南。上原之阪有長平觀，去長安五十里。師古曰：涇水之南原，卽今所謂睚城阪也。</span>上自甘泉宿池陽宮。<span class="jiazhu">池陽縣屬左馮翊，有離宮在焉。賢曰：池陽縣故城，在今涇陽縣西北。</span>上登長平阪，詔單于毋謁，<span class="jiazhu">師古曰：不令拜也。</span>其左、右當戶<span class="jiaozhusup">【章：甲十五行本「戶」下有「羣臣」二字；乙十一行本同；孔本同。】</span>皆得列觀，及諸蠻夷君長、王、侯數萬，咸迎於渭橋下，夾道陳。<span class="jiazhu">陳，如字，陳列也，又塗也。</span>上登渭橋，咸稱萬歲。單于就邸長安。置酒建章宮，饗賜單于，觀以珍寶。<span class="jiazhu">師古曰：觀，示也。觀，古玩翻。</span>二月，遣單于歸國。單于自請<span class="yinhao">「願留居幕南光祿塞下；<span class="jiazhu">師古曰：徐自爲所築者也。余按武帝遣光祿徐自爲出五原塞，築亭障列城後，人因謂之光祿塞。</span>有急，保漢受降城。」</span><span class="jiazhu">恐郅支來攻，故請有急入城自保。</span>漢遣長樂衞尉、高昌侯董忠，<span class="jiazhu"><span class="shu-ming">功臣表</span>，高昌侯食邑於千乘。樂，音洛。</span>騎都尉韓昌將騎萬六千，又發邊郡士馬以千數，送單于出朔方雞鹿塞。<span class="jiazhu">師古曰：雞鹿塞，在朔方寙渾縣之西北。</span>詔忠等留衞單于，助誅不服，又轉邊穀米糒，<span class="jiazhu">師古曰：糒，乾飯也，音備。</span>前後三萬四千斛，給贍其食。先是，自烏孫以西至安息諸國近匈奴者，皆畏匈奴而輕漢；<span class="jiazhu">先，悉薦翻。近，其靳翻。</span>及呼韓邪<span class="jiaozhusup">【章：甲十五行本「邪」下有「單于」二字；乙十一行本同；孔本同。】</span>朝漢後，咸尊漢矣。</p>
<p class="em2 strong">上以戎狄賓服，思股肱之美，乃圖畫其人於麒麟閣，<span class="jiazhu">麒麟閣，在未央宮中。張晏曰：武帝獲麒麟時作此閣，圖畫其像於閣，遂以爲名。師古曰：<span class="shu-ming">漢宮閣疏</span>云：蕭何造。畫，古畵字通。</span>法其容貌，署其官爵、姓名；<span class="jiazhu">師古曰：署，表也，題也。</span>唯霍光不名，曰<span class="yinhao">「大司馬、大將軍、博陸侯，姓霍氏，」</span>其次張安世、韓增、趙充國、魏相、丙吉、杜延年、劉德、梁丘賀、蕭望之、蘇武，凡十一人，<span class="jiazhu">圖畫功臣自此始。觀麟閣股肱之次，魏、丙列於霍、張、韓、趙之下，則知漢之丞相在中朝諸將軍之後矣。梁丘，姓也。<span class="shu-ming">左傳</span>，齊有梁丘據。</span>皆有功德，知名當世，是以表而揚之，明著中興輔佐，列於方叔、召虎、仲山甫焉。<span class="jiazhu">師古曰：三人皆周宣王之臣，有文、武之功，佐宣王中興者也。言宣帝亦重興漢室，而霍光等並爲名臣，皆比於方叔之屬。召，讀曰邵。</span></p>
<p class="em2 strong"><span class="yinwen">3</span>鳳皇集新蔡。<span class="jiazhu">新蔡縣，屬汝南郡；春秋蔡平侯自蔡徙此，因名。</span></p>
<p class="em2 strong"><span class="yinwen">4</span>三月，己巳，建成安侯黃霸薨。<span class="jiazhu"><span class="shu-ming">恩澤侯表</span>，建成侯食邑於沛。</span>五月，甲午，于定國爲丞相，封西平侯。<span class="jiazhu"><span class="shu-ming">恩澤侯表</span>，西平侯食邑於臨淮。</span>太僕沛郡陳萬年爲御史大夫。</p>
<p class="em2 strong"><span class="yinwen">5</span>詔諸儒講<span class="shu-ming">五經</span>同異，蕭望之等平奏其議，上親稱制臨決焉。乃立梁丘<span class="shu-ming">易</span>、大·小夏侯<span class="shu-ming">尙書</span>、穀梁<span class="shu-ming">春秋</span>博士。<span class="jiazhu">梁丘，賀；大夏侯，勝；小夏侯，建；穀梁，赤。</span></p>
<p class="em2 strong"><span class="yinwen">6</span>烏孫大昆彌元貴靡及鴟靡皆病死。公主上書言：<span class="yinhao">「年老土思，<span class="jiazhu">土思者，懷故鄕也。</span>願得歸骸骨，葬漢地！」</span>天子閔而迎之。冬，至京師，待之一如公主之制。<span class="jiazhu">楚主本以宗室女嫁烏孫，今待之如公主之制，儀比皇女。</span>後二歲卒。</p>
<p class="em2 strong">元貴靡子星靡代爲大昆彌，弱。<span class="jiazhu">師古曰：言其尙幼小。</span>馮夫人上書：<span class="yinhao">「願使烏孫，鎭撫星靡。」</span>漢遣之。<span class="jiazhu">使，疏吏翻。</span>都護<span class="jiaozhusup">【章：甲十五行本「護」下有「韓宣」二字，乙十一行本同；孔本同；張校同；退齋校同。】</span>奏烏孫大吏大祿、大監皆可賜以金印紫綬，以尊輔大昆彌。<span class="jiazhu">初，烏孫王昆莫中子大祿彊善，將總萬餘騎，後遂以爲官名。又其國官有大監二人。漢列侯金印紫綬，今特賜之。</span>漢許之。其後段會宗爲都護，乃招還亡叛，安定之。星靡死，子雌栗靡代立。</p>
<p class="em2 strong"><span class="yinwen">7</span>皇太子所幸司馬良娣，病，且死，謂太子曰：<span class="yinhao">「妾死非天命，乃諸娣妾、良人更祝詛殺我。」</span><span class="jiazhu">漢嬪御之秩，良人視八百石，爵比左庶長。師古曰：更，音工衡翻。祝，職救翻。詛，莊助翻。</span>太子以爲然。及死，太子悲恚發病，<span class="jiazhu">恚，於避翻。</span>忽忽不樂。<span class="jiazhu">樂，音洛。</span>帝乃令皇后擇後宮家人子可以娛侍太子者，得元城王政君，<span class="jiazhu">元城縣，屬魏郡。應劭曰：魏武侯公子元食邑於此，因而遂氏焉。</span>送太子宮。政君，故繡衣御史賀之孫女也，<span class="jiazhu">王賀事見二十一卷武帝天漢二年。</span>見於丙殿；<span class="jiazhu">殿，蓋以甲、乙、丙、丁爲次，因名。見，賢遍翻。</span>壹幸，有身。是歲，生成帝於甲館畫堂，<span class="jiazhu">應劭曰：甲觀，在太子宮甲地，主用乳生也。畫堂，畫九子母。如淳曰：畫堂，堂名。甲觀，觀名。<span class="shu-ming">三輔黃圖</span>云：太子宮有甲觀。師古曰：甲者，甲、乙、丙、丁之次也。<span class="shu-ming">元后傳</span>：見於丙殿，此其例也。而應氏以爲在宮在甲地，謬矣。畫堂，但畫飾耳，豈必九子母乎！霍光止畫室中，是則宮殿中通有彩畫之飾。</span>爲世適皇孫。帝愛之，自名曰驁，字大孫，常置左右。<span class="jiazhu">適，讀曰嫡。嫡，正出也。曰世適者，謂正統繼世之重也。政君之入太子宮，亦姬侍耳，以子貴，遂爲正妃。驁，五到翻。大，讀曰太。爲王氏竊漢張本。</span></p>
<div class="yeartoc" id="year_toc_050"><p class="strong"><span class="section" id="title-11"><span data-head-description="中宗孝宣皇帝下" data-head-level="h4" data-head-title="甘露四年">四年</span></span><span class="biaozhusup" data-rel="">（辛未、前五○年）</span></p></div>
<p class="em2 strong"><span class="yinwen">1</span>夏，廣川王海陽坐禽獸行，賊殺不辜廢，徙房陵。<span class="jiazhu">地節四年，立廣川王文。海陽，文之子也。內亂爲禽獸行。行，下孟翻。<span class="shu-ming">考異</span>曰：<span class="shu-ming">諸侯表</span>作<span class="yinhao">「汝陽」</span>，<span class="shu-ming">宣紀</span>、<span class="shu-ming">景十三王傳</span>作<span class="yinhao">「海陽」</span>，今從之。</span></p>
<p class="em2 strong"><span class="yinwen">2</span>冬，十月，<span class="jiaozhusup">【章：甲十五行本「月」下有「丁卯」二字；乙十一行本同；孔本同；張校同。】</span>未央宮宣室閣火。</p>
<p class="em2 strong"><span class="yinwen">3</span>是歲，徙定陶王囂爲楚王。</p>
<p class="em2 strong"><span class="yinwen">4</span>匈奴呼韓邪、郅支兩單于俱遣使朝獻，漢待呼韓邪使有加焉。</p>
<div class="yeartoc" id="year_toc_049"><p class="strong"><span class="section" id="title-12"><span data-head-description="中宗孝宣皇帝下" data-head-level="h4" data-head-title="黃龍元年">黃龍元年</span></span><span class="biaozhusup" data-rel="">（壬申、前四九年）</span></p></div>
<p class="em2 strong"><span class="yinwen">1</span>春，正月，上行幸甘泉，郊泰畤。</p>
<p class="em2 strong"><span class="yinwen">2</span>匈奴呼韓邪單于來朝；二月，歸國。始，郅支單于以爲呼韓邪兵弱，降漢，不能復自還，<span class="jiazhu">復，扶又翻。</span>卽引其衆西，欲攻定右地。又屠耆單于小弟本侍呼韓邪，亦亡之右地，收兩兄餘兵，<span class="jiazhu">兩兄，屠耆、閏振也。</span>得數千人，自立爲伊利目單于；<span class="jiazhu"><span class="yinhao">「目」</span>，<span class="shu-ming">漢書</span>作<span class="yinhao">「自」</span>。</span>道逢郅支，合戰，郅支殺之，幷其兵五萬餘人。郅支聞漢出兵穀助呼韓邪，卽遂留居右地；自度力不能定匈奴，<span class="jiazhu">度，徒洛翻。</span>乃益西，近烏孫，<span class="jiazhu">近，其靳翻。</span>欲其<span class="jiaozhusup">【章：甲十五行本「其」作「與」；乙十一行本同；張校同。】</span>幷力，遣使見小昆彌烏就屠。烏就屠殺其使，發八千騎迎郅支。郅支覺其謀，勒兵逢擊烏孫，破之；<span class="jiazhu">師古曰：以兵逆之，相逢卽擊，故云逢擊。</span>因北擊烏揭、堅昆、丁令，幷三國。<span class="jiazhu">揭，音丘例翻。</span>數遣兵擊烏孫，常勝之。<span class="jiazhu">數，所角翻。</span>堅昆東去單于庭七千里，南至<span class="jiaozhusup">【章：甲十五行本「至」作「去」；乙十一行本同；孔本同。】</span>車師五千里，郅支留都之。</p>
<p class="em2 strong"><span class="yinwen">3</span>三月，有星孛于王良、閣道，<span class="jiazhu">營室曰離宮。閣道，漢中四星，曰天駟；旁一星曰王良。又紫宮後十七星，絕漢，抵營室，曰閣道。孛，蒲內翻。</span>入紫微□。<span class="jiaozhusup">【章：甲十五行本「□」作「宮」；乙十一行本同；孔本同。】</span></p>
<p class="em2 strong"><span class="yinwen">4</span>帝寢疾，選大臣可屬者，<span class="jiazhu">屬，之欲翻。</span>引外屬侍中樂陵侯史高、<span class="jiazhu">屬，讀如本字。外屬，猶言外戚也。</span>太子太傅蕭望之、少傅周堪至禁中，拜高爲大司馬、車騎將軍，望之爲前將軍、光祿勳，堪爲光祿大夫，皆受遺詔輔政，領尙書事。<span class="jiazhu">漢尙書職典樞機，凡諸曹文書衆事皆由之。自是之後，凡受遺輔政皆領尙書事，至東都曰錄尙書事。</span>冬，十二月，甲戌，帝崩于未央宮。<span class="jiazhu">臣瓚曰：帝年十八卽位；卽位二十五年，壽四十三。</span></p>
<p class="margin2">班固贊曰：孝宣之治，信賞必罰，<span class="jiazhu">師古曰：有功必賞，有罪必罰。治，直吏翻。</span>綜核名實。政事、文學、法理之士，咸精其能。至於技巧、工匠、器械，自元、成間鮮能及之。<span class="jiazhu">師古曰：械者，器之總名也。一曰：有盛爲械，無盛爲器。鮮，少也；言少有能及之者。技，渠綺翻。鮮，息淺翻。</span>亦足以知吏稱其職，民安其業也。<span class="jiazhu">稱，尺證翻。</span>遭值匈奴乖亂，推亡固存，<span class="jiazhu">李奇曰：推亡者，若紂爲無道，天下苦之，有滅亡之形，周武遂推而弊之。固存，譬如鄰國以道蒞民，上下一心，勢必能存，因就而堅固之。今匈奴內自紛爭，宣帝能朝呼韓邪而固存之；走郅支使遠遁，是謂推亡也。師古曰：<span class="shu-ming">尙書·仲虺之誥</span>曰：推亡固存，邦乃其昌。言有亡道者則推而滅之，有存道者則輔而固之，王者如此，國乃昌盛。故此贊引之。推，吐雷翻。</span>信威北夷，<span class="jiazhu">師古曰：信，讀曰申，古字通用。一說：恩信及威，並著北夷。余謂前音是。</span>單于慕義，稽首稱藩。功光祖宗，業垂後嗣，可謂中興，侔德殷宗、周宣矣！<span class="jiazhu">師古曰：侔等殷之高宗及周之宣王也。</span></p>
<p class="em2 strong"><span class="yinwen">5</span>癸巳，太子卽皇帝位，謁高廟，尊皇太后曰太皇太后，<span class="jiazhu">蘇林曰：上官后。</span>皇后曰皇太后。</p>
</div></body></html>