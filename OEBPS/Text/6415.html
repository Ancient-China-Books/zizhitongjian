<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第二百七十一・後梁紀六・均王下</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="後梁紀六">後梁紀六</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起屠維單閼<span class="biaozhusup" data-rel="">（己卯）</span>十月，盡玄黓敦牂<span class="biaozhusup" data-rel="">（壬午）</span>，凡三年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="均王下">均王下</span></span></h5>
<div class="yt" id="y919"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="均王下" data-head-level="h4" data-head-title="貞明五年">貞明五年</span></span><span class="biaozhusup" data-rel="">（己卯、九一九年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>冬，十月，出濛爲楚州團練使。<span class="jiazhu">承上卷徐溫惡濛事。</span></p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>晉王如魏州，發徒數萬，廣德勝北城，日與梁人爭，大小百餘戰，互有勝負。左射軍使石敬瑭與梁人戰于河壖，<span class="jiazhu">左射軍使，統軍士之能左射者。壖，而緣翻，河邊地也。</span>梁人擊敬瑭，斷其馬甲，<span class="jiazhu">斷，丁管翻。薛<span class="shu-ming">史</span>曰：晉高祖爲梁人所襲，馬甲連革斷。</span>橫衝兵馬使劉知遠以所乘馬授之，自乘斷甲者徐行爲殿；<span class="jiazhu">殿，丁練翻。</span>梁人疑有伏，不敢迫，俱得免，敬瑭以是親愛之。敬瑭、知遠，其先皆沙陀人。敬瑭，李嗣源之壻也。<span class="jiazhu">石敬瑭、劉知遠始此。</span></p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>劉鄩圍張萬進於兗州經年，城中危窘，<span class="jiazhu">去年八月，劉鄩圍兗州，事見上卷。窘，渠隕翻。</span>晉王方與梁人戰河上，力不能救。萬進遣親將劉處讓乞師於晉，晉王未之許，處讓於軍門截耳曰：<span class="yinhao">「苟不得請，生不如死！」</span>晉王義之，將爲出兵，<span class="jiazhu">爲，于僞翻。</span>會鄩已屠兗州，族萬進，乃止。以處讓爲行臺左驍衞將軍。處讓，滄州人也。<span class="jiazhu">張萬進自滄州徙兗州，劉處讓蓋從之。處，昌呂翻。驍，堅堯翻。</span></p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span>十一月，吳武寧節度使張崇寇安州。</p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">5</span>丁丑，以劉鄩爲泰寧節度使、同平章事。<span class="jiazhu">劉鄩先以河朔喪師，貶爲團練使，落平章事，今以平張萬進，復爲使相。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">6</span>辛卯，王瓚引兵至戚城，<span class="jiazhu">戚城在德勝西，卽春秋時衞之戚邑也。杜預曰：戚，河上之邑。</span>與李嗣源戰，不利。</p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">7</span>梁築壘貯糧於潘張，<span class="jiazhu">貯，丁呂翻。潘張，地名。蓋潘、張二姓居之，因以名村，如楊村之類一姓而名村也。其他如麻家渡、趙步，又皆以姓而名津步，此皆載於<span class="shu-ming">通鑑</span>。薛<span class="shu-ming">史</span>云：潘張村在河曲。</span>距楊村五十里。十二月，晉王自將騎兵自河南岸西上，邀其餉者，俘獲而還；<span class="jiazhu">上，時掌翻。還，從宣翻，又如字。</span>梁人伏兵於要路，晉兵大敗。晉王以數騎走，梁數百騎圍之，李紹榮識其旗，<span class="jiazhu">凡行軍，主將各有旗以爲表識，今謂之<span class="yinhao">「認旗」</span>。</span>單騎奮擊救之，僅免。戊戌，晉王復與王瓚戰於河南，<span class="jiazhu">復，扶又翻。</span>瓚先勝，獲晉將石君立等；旣而大敗，乘小舟渡河，走保北城，<span class="jiazhu">楊村北城也。</span>失亡萬計。帝聞石君立勇，<span class="jiazhu">石君立卽救晉陽者也，見二百六十九卷二年。</span>欲將之，<span class="jiazhu">將，卽亮翻。</span>繫於獄而厚餉之，使人誘之。<span class="jiazhu">誘，音酉。</span>君立曰：<span class="yinhao">「我晉之敗將，而爲用於梁，雖竭誠效死，誰則信之！人各有君，何忍反爲仇讎用哉！」</span>帝猶惜之，盡殺所獲晉將，獨置君立。晉王乘勝遂拔濮陽。<span class="jiazhu"><span class="shu-ming">考異</span>曰：<span class="shu-ming">莊宗實錄</span>：<span class="yinhao">「天祐十五年，賀瓌屯於濮州北行臺里。十二月，辛酉，上次于臨濮，賊亦捨營踵我。癸亥，次于胡柳。明日，接戰，王彥章敗走濮陽。甲子，進攻濮陽，一鼓而拔。」</span>按<span class="shu-ming">唐·地理志</span>，濮州亦謂之濮陽郡，治鄄城，有濮陽、臨濮二縣。據<span class="shu-ming">莊宗實錄</span>則行臺里在臨濮東，胡柳在濮陽東。彥章所保，莊宗所拔者，皆濮陽縣，非濮州也。而<span class="shu-ming">莊宗列傳</span>及薛<span class="shu-ming">史·閻寶傳</span>皆云彥章騎軍已入濮州，山下惟列步兵，向晚皆有歸心。是以濮陽卽爲濮州也。<span class="shu-ming">李嗣昭傳</span>，嗣昭云：<span class="yinhao">「賊無營壘，去臨濮地遠，日已晡晚，皆有歸心，但以精騎撓之，無令夕食，晡後追擊，破之必矣。我若收軍拔寨，賊入臨濮，俟彼整齊復來，則勝負未決。」</span>是又以濮陽卽爲臨濮也。按薛<span class="shu-ming">史·梁紀</span>，貞明五年四月制書，放濮州稅課，是濮州猶屬梁也。<span class="shu-ming">莊宗實錄</span>，天祐十六年十二月，攻下濮陽，下敎告諭曹、濮百姓，勸令歸附，是濮州未屬晉也。又賀瓌屯土山西，晉軍在其東，彥章已西入濮陽，瓌豈得更東歸臨濮！疑<span class="shu-ming">寶傳</span>濮州、<span class="shu-ming">嗣昭傳</span>臨濮皆當爲濮陽，史氏文飾之誤也。又<span class="shu-ming">莊宗實錄</span>，去年十二月，晉已拔濮陽，至此又云攻下濮陽。按薛<span class="shu-ming">史·梁紀</span>，去年十二月晉人攻濮陽陷之，今年十二月又云晉人陷濮陽；<span class="shu-ming">唐紀</span>去冬拔濮陽，今年四月追襲賀瓌至濮陽，十二月無攻下濮陽事。<span class="shu-ming">賀瓌傳</span>，貞明四年領大軍營於行臺村，十二月戰敗，四月退軍行臺，尋卒。若非<span class="shu-ming">實錄</span>及<span class="shu-ming">梁紀</span>重複，則是去冬唐雖得濮陽，棄而不守，今年冬復攻拔之也。</span>帝召王瓚還，以天平節度使戴思遠代爲北面招討使，屯河上以拒晉人。</p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">8</span>己酉，蜀雄武節度使兼中書令王宗朗有罪，削奪官爵，復其姓名曰全師朗，命武定節度使兼中書令桑弘志討之。</p>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">9</span>吳禁民私畜兵器，盜賊益繁。御史臺主簿京兆盧樞上言：<span class="jiazhu">唐御史臺置主簿一人，掌印，受事發辰，覈臺務，主公廨及奴婢，勳散官之職。</span><span class="yinhao">「今四方分爭，宜敎民戰。且善人畏法禁而姦民弄干戈，是欲偃武而反招盜也。宜團結民兵，使之習戰，自衞鄕里。」</span>從之。</p>
<div class="yt" id="y920"><p class="strong" id="p11"><a class="gg-link" href="#p11" onclick="return changeColor(this);"></a><span class="section" id="title-4"><span data-head-description="均王下" data-head-level="h4" data-head-title="貞明六年">六年</span></span><span class="biaozhusup" data-rel="">（庚辰、九二○年）</span></p></div>
<p class="em2 strong" id="p12"><a class="gg-link" href="#p12" onclick="return changeColor(this);"></a><span class="yinwen">1</span>春，正月，戊辰，蜀桑弘志克金州，執全師朗，獻于成都，蜀主釋之。</p>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">2</span>吳張崇攻安州，不克而還。</p>
<p class="em2 strong" id="p14"><a class="gg-link" href="#p14" onclick="return changeColor(this);"></a>崇在廬州，貪暴不法。廬江民訟縣令受賕，徐知誥遣侍御史知雜事楊廷式往按之，欲以威崇，廷式曰：<span class="yinhao">「雜端推事，其體至重，<span class="jiazhu">唐御史臺侍御史六人，以久次一人知雜事，謂之雜端。</span>職業不可不行。」</span>知誥曰：<span class="yinhao">「何如？」</span>廷式曰：<span class="yinhao">「械繫張崇，使吏如昇州，簿責都統。」</span><span class="jiazhu">簿責者，一二而責之。</span>知誥曰：<span class="yinhao">「所按者縣令耳，何至於是！」</span>廷式曰；<span class="yinhao">「縣令微官，張崇使之取民財轉獻都統耳，<span class="jiazhu">都統，謂徐溫也。</span>豈可捨大而詰小乎！」</span><span class="jiazhu">詰，去吉翻。</span>知誥謝之曰：<span class="yinhao">「固知小事不足相煩。」</span><span class="jiazhu">煩，勞也。</span>以是益重之。廷式，泉州人也。</p>
<p class="em2 strong" id="p15"><a class="gg-link" href="#p15" onclick="return changeColor(this);"></a><span class="yinwen">3</span>晉王自得魏州，<span class="jiazhu">得魏州見二百六十九卷元年。</span>以李建及爲魏博內外牙都將，將銀槍效節都。<span class="jiazhu">將，卽亮翻；下同。</span>建及爲人忠壯，所得賞賜，悉分士卒，與同甘苦，故能得其死力，所向立功，同列疾之。宦者韋令圖監建及軍，譖於晉王曰：<span class="yinhao">「建及以私財驟施，<span class="jiazhu">施，式豉翻。</span>此其志不小，不可使將牙兵。」</span>王疑之；建及知之，<span class="jiaozhusup">【章：十二行本「之」下有「自恃無他」四字；乙十一行本同；孔本同；張校同；退齋校同。】</span>行之自若。三月，王罷建及軍職，以爲代州刺史。<span class="jiazhu">史言晉王不能信屬賢將，李建及由是怏怏而卒。</span></p>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">4</span>漢楊洞潛請立學校，開貢舉，設銓選；漢主巖從之。<span class="jiazhu">校，戶敎翻。</span></p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">5</span>夏，四月，乙亥，以尙書左丞李琪爲中書侍郎、同平章事。琪，珽之弟也，<span class="jiazhu">李珽始見於唐昭宗天復三年而死梁誅友珪之時。</span>性疏俊，挾趙巖、張漢傑之勢，頗通賄賂。蕭頃與琪同爲相，頃謹密而陰伺琪短。<span class="jiazhu">伺，相吏翻。</span>久之，有以攝官求仕者，琪輒改攝爲守，頃奏之。<span class="jiazhu">歐<span class="shu-ming">史</span>曰：琪所私吏當得試官，琪改試爲守，爲頃所發。</span>帝大怒，欲流琪遠方，趙、張左右之，<span class="jiazhu">左右，讀曰<span class="yinhao">「佐佑」</span>。</span>止罷爲太子少保。<span class="jiazhu"><span class="shu-ming">考異</span>曰：薛<span class="shu-ming">史</span>止有琪作相月日，無罷相年月，故終言之。</span></p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">6</span>河中節度使冀王友謙以兵襲取同州，逐忠武節度使程全暉，全暉奔大梁。友謙以其子令德爲忠武留後，表求節鉞，帝怒，不許。旣而懼友謙怨望，己酉，以友謙兼忠武節度使。制下，<span class="jiazhu">下，戶嫁翻。</span>友謙已求節鉞於晉王，<span class="jiazhu">朱友謙自此遂歸于晉。</span>晉王以墨制除令德忠武節度使。<span class="jiazhu"><span class="shu-ming">考異</span>曰：<span class="shu-ming">莊宗列傳</span>，<span class="yinhao">「上令幕客王正言送節旄賜之。」</span><span class="shu-ming">莊宗實錄·列傳</span>、薛<span class="shu-ming">史·友謙傳</span>皆云<span class="yinhao">「友謙以令德爲帥，請節鉞，不許。」</span>薛<span class="shu-ming">史·末帝紀</span>貞明六年云，<span class="yinhao">「陷同州，以令德爲留後，表求節旄，不允。」</span>而<span class="yinhao">「貞明四年六月甲辰，以歙州刺史朱令德爲忠武留後。」</span>恐是四年已陷同州。</span></p>
<p class="em2 strong" id="p19"><a class="gg-link" href="#p19" onclick="return changeColor(this);"></a><span class="yinwen">7</span>吳宣王重厚恭恪，徐溫父子專政，王未嘗有不平之意形於言色，溫以是安之。及建國稱制，<span class="jiazhu">見上卷上年。</span>尤非所樂，多沈飲鮮食，<span class="jiazhu">樂，音洛。沈，持林翻。鮮，息淺翻，少也。</span>遂成寢疾。</p>
<p class="em2 strong" id="p20"><a class="gg-link" href="#p20" onclick="return changeColor(this);"></a>五月，溫自金陵入朝，議當爲嗣者。或希溫意言曰：<span class="yinhao">「蜀先主謂武侯：『嗣子不才，君宜自取。』」</span><span class="jiazhu">見六十九卷魏文帝黃初三年。</span>溫正色曰：<span class="yinhao">「吾果有意取之，當在誅張顥之初，<span class="jiazhu">誅張顥見二百六十九卷開平二年。</span>豈至今日邪！使楊氏無男，有女亦當立之。敢妄言者斬！」</span>乃以王命迎丹楊公溥監國，<span class="jiazhu"><span class="shu-ming">考異</span>曰：<span class="shu-ming">吳錄</span>、<span class="shu-ming">九國志</span>，<span class="yinhao">「有女當立」</span>之語在誅張顥時，今從薛<span class="shu-ming">史</span>。<span class="shu-ming">十國紀年</span>：<span class="yinhao">「王疾病，大丞相溫來朝，議立嗣君。門下侍郎嚴可求言王諸子皆不才，引蜀先主顧命諸葛亮事，溫以告知誥，知誥曰：『可求多知，言未必誠，不過順大人意爾。』溫曰：『吾若自取，非止今日。張顥之亂，嗣王幼弱，政在吾手，取之易於反掌。然思太祖大漸，欲傳位劉威，吾獨力爭，太祖垂泣，以後事託我，安可忘也！』乃與內樞密使王令謀定策，稱隆演命，迎丹楊公溥監國。己丑，隆演卒。六月，戊申，溥卽王位。」</span>恐可求亦不應有此言。今從薛<span class="shu-ming">史</span>。</span>徙溥兄濛爲舒州團練使。<span class="jiazhu">越濛而立溥者，濛爲徐溫所忌也。</span></p>
<p class="em2 strong" id="p21"><a class="gg-link" href="#p21" onclick="return changeColor(this);"></a>己丑，宣王殂。<span class="jiazhu">年二十四。</span>六月，戊申，溥卽吳王位，<span class="jiazhu">溥，楊行密第四子。</span>尊母王氏曰太妃。</p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">8</span>丁巳，蜀以司徒兼門下侍郎、同平章事周庠同平章事，充永平節度使。<span class="jiazhu">唐末置永平軍於邛州。歐<span class="shu-ming">史·職方考</span>，蜀以雅州爲永平節度。</span></p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">9</span>帝以泰寧節度使劉鄩爲河東道招討使，帥感化節度使尹皓、靜勝節度使溫昭圖、莊宅使段凝攻同州。<span class="jiazhu">帥，讀曰率；下同。</span></p>
<p class="em2 strong" id="p24"><a class="gg-link" href="#p24" onclick="return changeColor(this);"></a><span class="yinwen">10</span>閏月，庚申朔，蜀主作高祖原廟于萬里橋，<span class="jiazhu">原廟起於漢。原，再也，已立太廟而再立廟曰原廟。萬里橋在成都。<span class="shu-ming">寰宇記</span>曰：昔者費禕聘吳，諸葛亮送之至此橋，曰：<span class="yinhao">「萬里之路，始於此矣。」</span>因以名橋。</span>帥后妃、百官用褻味作鼓吹祭之。<span class="jiazhu">褻味，常御嗜好之味也。<span class="shu-ming">記·郊特牲</span>曰：禘嘗，不敢用褻味而貴多品，所以交於神明之義也。褻，息列翻。</span>華陽尉張士喬上疏諫，以爲非禮，<span class="jiazhu">華陽縣本唐貞觀十七年所置蜀縣，在益州郭下，與成都分治，乾元元年改爲華陽縣。華，戶化翻。</span>蜀立怒，欲誅之，太后以爲不可，乃削官流黎州，士喬感憤，赴水死。</p>
<p class="em2 strong" id="p25"><a class="gg-link" href="#p25" onclick="return changeColor(this);"></a><span class="yinwen">11</span>劉鄩等圍同州，朱友謙求救于晉；秋，七月，晉王遣李存審、李嗣昭、李建及、慈州刺史李存質將兵救之。</p>
<p class="em2 strong" id="p26"><a class="gg-link" href="#p26" onclick="return changeColor(this);"></a><span class="yinwen">12</span>乙卯，蜀主下詔北巡，以禮部尙書兼成都尹長安韓昭爲文思殿大學士，位在翰林承旨上。昭無文學，以便佞得幸，<span class="jiazhu">便，毗連翻。</span>出入宮禁，就蜀主乞通、渠、巴、集數州刺史賣之以營居第，蜀主許之。識者知蜀之將亡。</p>
<p class="em2 strong" id="p27"><a class="gg-link" href="#p27" onclick="return changeColor(this);"></a>八月，戊辰，蜀主發成都，被金甲，冠珠帽，執弓矢而行，<span class="jiazhu">被，皮義翻。冠，古玩翻。</span>旌旗兵甲，亙百餘里。雒令段融上言：<span class="jiazhu">雒，漢古縣，唐屬漢州，爲州治所。上，時掌翻。</span><span class="yinhao">「不宜遠離都邑，<span class="jiazhu">離，力智翻。</span>當委大臣征討。」</span>不從。九月，次安遠城。<span class="jiazhu">凡兵一宿爲信，過信爲次。</span></p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">13</span>李存審等至河中，卽日濟河。<span class="jiazhu">自河中濟河救同州。</span>梁人素輕河中兵，每戰必窮追不置。存審選精甲二百，雜河中兵，直壓劉鄩壘，鄩出千騎逐之；知晉人已至，大驚，<span class="jiazhu">時鄩兵出逐河中兵，晉騎反擊之，獲梁騎兵五十，梁人知其晉軍也，大驚。</span>自是不敢輕出。晉人軍于朝邑。<span class="jiazhu"><span class="shu-ming">九域志</span>：朝邑在同州東三十五里。</span></p>
<p class="em2 strong" id="p29"><a class="gg-link" href="#p29" onclick="return changeColor(this);"></a>河中事梁久，<span class="jiazhu">唐昭宗之世，朱全忠降王珂，河中遂事梁。</span>將士皆持兩端。諸軍大集，芻粟踊貴，友謙諸子說友謙<span class="jiazhu">說，式芮翻。</span>且歸款於梁，以退其師，友謙曰：<span class="yinhao">「昔晉王親赴吾急，秉燭夜戰。<span class="jiazhu">謂與康懷貞等戰也。事見二百六十八卷乾化二年。</span>今方與梁相拒，<span class="jiazhu">謂相距於河上也。</span>又命將星行，分我資糧，豈可負邪！」</span></p>
<p class="em2 strong" id="p30"><a class="gg-link" href="#p30" onclick="return changeColor(this);"></a>晉人分兵攻華州，壞其外城。<span class="jiazhu">將，卽亮翻。華，戶化翻。壞，音怪。</span>李存審等按兵累旬，乃進逼劉鄩營，鄩等悉衆出戰，大敗，收餘衆退保羅文寨。<span class="jiazhu">薛<span class="shu-ming">史</span>曰：鄩以餘衆退保華州羅文寨。</span>又旬餘，存審謂李嗣昭曰：<span class="yinhao">「獸窮則搏，不如開其走路，然後擊之。」</span>乃遣人牧馬於沙苑。鄩等宵遁，追擊至渭水，又破之，殺獲甚衆。<span class="jiazhu">劉鄩用兵，十步九計，以此得名於時。至同州之役，與李存審遇，爲所玩弄，若嬰兒在人掌股之上，是何也？孽也！蓋鳥之中傷者曰孽，聞弦鳴則引而高飛，力不足斯抎矣，故空弓可落也。劉鄩先爲晉兵所破，見晉兵之來，氣沮而膽消矣，烏能與之爲敵哉！</span>存審等移檄告諭關右，引兵略地至下邽，謁唐帝陵，哭之而還。<span class="jiazhu">唐帝陵在同州奉先縣。還，從宣翻，又如字。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a>河中兵進攻崇州，靜勝節度使溫昭圖甚懼。<span class="jiazhu">元年，溫韜以義勝軍降，改耀州曰崇州，義勝曰靜勝，韜賜今名。</span>帝使供奉官竇維說之曰：<span class="jiazhu">說，式芮翻。</span><span class="yinhao">「公所有者華原、美原兩縣耳，<span class="jiazhu">唐末溫韜爲盜，據華原縣。李茂貞以華原爲茂州，韜爲刺史，尋改耀州；又以美原縣爲鼎州，建義勝軍，以韜爲節度使。及降梁，改耀州爲崇州，鼎州爲裕州，義勝爲靜勝。是其所有者本唐兩縣也。</span>雖名節度使，實一鎭將，比之雄藩，豈可同日語也，公有意欲之乎？」</span>昭圖曰：<span class="yinhao">「然。」</span>維曰：<span class="yinhao">「當爲公圖之。」</span><span class="jiazhu">爲，于僞翻。</span>卽敎昭圖表求移鎭，帝以汝州防禦使華溫琪權知靜勝留後。<span class="jiazhu">華，戶化翻。</span></p>
<p class="em2 strong" id="p32"><a class="gg-link" href="#p32" onclick="return changeColor(this);"></a><span class="yinwen">14</span>冬，十月，辛酉，蜀主如武定軍，數日，復還安遠。<span class="jiazhu">復，扶又翻。</span></p>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">15</span>十一月，戊子朔，蜀主以兼侍中王宗儔爲山南節度使、西北面都招討、行營安撫使，天雄節度使·同平章事王宗昱、永寧軍使王宗晏、左神勇軍使王宗信爲三招討以副之，將兵伐岐，出故關，壁於咸宜，<span class="jiazhu">壁者，築壁壘以屯軍。咸宜當在隴州汧源縣界。</span>入良原。<span class="jiazhu">良原縣屬涇州。<span class="shu-ming">九域志</span>：在州西南六十里。</span>丁酉，王宗儔攻隴州，岐王自將萬五千人屯汧陽。<span class="jiazhu">汧陽縣屬隴州。<span class="shu-ming">九域志</span>：在州東六十七里，東距鳳翔五十五里。</span>癸卯，蜀將陳彥威出散關，敗岐兵于箭筈嶺，<span class="jiazhu">杜佑曰：岐山卽今之岐山縣；其山兩岐，故俗呼爲箭筈嶺。敗，補邁翻。筈，古活翻。</span>蜀兵食盡，引還。<span class="jiazhu">還，從宣翻，又如字。</span>宗昱屯泰<span class="jiaozhusup">【章：十二行本「泰」作「秦」；乙十一行本同；孔本同；張校同；退齋校同。】</span>州，宗儔屯上邽，宗晏、宗信屯威武城。</p>
<p class="em2 strong" id="p34"><a class="gg-link" href="#p34" onclick="return changeColor(this);"></a>庚戌，蜀主發安遠城；十二月，庚申，至利州，閬州團練使林思諤來朝，請幸所治，從之。<span class="jiazhu">閬中，林思諤所治也。<span class="shu-ming">九域志</span>：利州東南至閬州二百四十里。</span>癸亥，泛江而下，<span class="jiazhu">泛嘉陵江也。</span>龍舟畫舸，<span class="jiazhu">畫，與𦘕同。舸，古我翻。楚人謂大船爲舸。</span>輝映江渚，州縣供辦，民始愁怨。<span class="jiazhu">此總言蜀主所經行州縣，不特言閬州爲然也。</span>壬申，至閬州，州民何康女色美，將嫁，蜀主取之，賜其夫家帛百匹，夫一慟而卒。<span class="jiazhu"><span class="shu-ming">記</span>：諸侯不下漁色。<span class="shu-ming">註</span>云：謂不內取於國中也。內取國中爲下漁色。國君而內取，象捕魚然，中網則取之，是無所擇。王衍奪人之妻，其爲漁也殆有甚焉！</span>癸未，至梓州。</p>
<p class="em2 strong" id="p35"><a class="gg-link" href="#p35" onclick="return changeColor(this);"></a><span class="yinwen">16</span>趙王鎔自恃累世鎭成德，得趙人心，生長富貴，<span class="jiazhu">長，知兩翻。</span>雍容自逸，治府第園沼，極一時之盛，<span class="jiazhu">治，直之翻。</span>多事嬉遊，不親政事，事皆仰成於僚佐，<span class="jiazhu">仰，牛向翻。</span>深居府第，權移左右，行軍司馬李藹、宦者李弘規用事於中外，<span class="jiazhu">外則李藹，中則李弘規。</span>宦者石希蒙尤以諂諛得幸。</p>
<p class="em2 strong" id="p36"><a class="gg-link" href="#p36" onclick="return changeColor(this);"></a>初，劉仁恭使牙將張文禮從其子守文鎭滄州，守文詣幽州省其父，文禮於後據城作亂，滄人討之，奔鎭州。<span class="jiazhu">比言唐末事，敍張文禮之所自來。省，悉景翻。</span>文禮好誇誕，<span class="jiazhu">好，呼到翻。</span>自言知兵，趙王鎔奇之，養以爲子，更名德明，<span class="jiazhu">更，工衡翻。</span>悉以軍事委之。德明將行營兵從晉王，<span class="jiazhu">事始二百六十七卷太祖乾化元年。</span>鎔欲寄以腹心，使都指揮使符習代還，以爲防城使。</p>
<p class="em2 strong" id="p37"><a class="gg-link" href="#p37" onclick="return changeColor(this);"></a>鎔晚年好事佛及求仙，<span class="jiazhu">好，呼到翻。</span>專講佛經，受符籙，廣齋醮，合煉仙丹，<span class="jiazhu">合，音閤。</span>盛飾館宇於西山，每往遊之，<span class="jiazhu">鎭州西山謂之房山，上有西王母祠，鎔欲求仙，故數往遊之。</span>登山臨水，數月方歸，將佐士卒陪從者常不下萬人，<span class="jiazhu">從，才用翻。</span>往來供頓，軍民皆苦之。是月，自西山還，宿鶻營莊，<span class="jiazhu">鶻，戶骨翻。</span>石希蒙勸王復之他所；<span class="jiazhu">復，扶又翻。</span>李弘規言於王曰：<span class="yinhao">「晉王夾河血戰，<span class="jiazhu">或戰河南，或戰河北，故曰夾河。</span>櫛風沐雨，<span class="jiazhu">櫛，去瑟翻。</span>親冒矢石，而王專以供軍之資奉不急之費。且時方艱難，人心難測，王久虛府第，遠出遊從，萬一有姦人爲變，閉關相距，將若之何？」</span>王將歸，希蒙密言於王曰：<span class="yinhao">「弘規妄生猜間，<span class="jiazhu">間，古莧翻。</span>出不遜語以劫脅王，專欲誇大於外，長威福耳。」</span><span class="jiazhu">長，知兩翻。</span>王遂留，信宿無歸志。<span class="jiazhu"><span class="shu-ming">詩·九罭</span>云：於女信宿。毛氏<span class="shu-ming">傳</span>：再宿曰信。與<span class="shu-ming">左傳</span><span class="yinhao">「師行一宿爲信」</span>之義不同。</span>弘規乃敎內牙都將蘇漢衡帥親軍，擐甲拔刃，<span class="jiazhu">帥，讀曰率。擐，音宦。</span>詣帳前白王曰：<span class="yinhao">「士卒暴露已久，願從王歸！」</span>弘規因進言曰：<span class="yinhao">「石希蒙勸王遊從不已，且聞欲陰謀爲逆，請誅之以謝衆。」</span>王不聽，牙兵遂大譟，斬希蒙首，抵於前。王怒且懼，亟歸府。是夕，遣其長子副大使昭祚與王德明將兵圍弘規及李藹之第，族誅之，連坐者數十家。又殺蘇漢衡，收其黨與，窮治反狀，親軍大恐。<span class="jiazhu">爲張文禮嗾軍士殺王鎔張本。治，直之翻；下同。</span></p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">17</span>吳金陵城成，陳彥謙上費用之籍，徐溫曰：<span class="yinhao">「吾旣任公，不復會計。」</span><span class="jiazhu">上，時掌翻。復，扶又翻。會，工外翻。</span>悉焚之。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a><span class="yinwen">18</span>初，閩王審知承制加其從子泉州刺史延彬領平盧節度使。<span class="jiazhu">從，才用翻。</span>延彬治泉州十七年，吏民安之。會得白鹿及紫芝，僧浩源以爲王者之符，延彬由是驕縱，密遣使浮海入貢，求爲泉州節度使。事覺，審知誅浩源及其黨，黜延彬歸私第。</p>
<p class="em2 strong" id="p40"><a class="gg-link" href="#p40" onclick="return changeColor(this);"></a><span class="yinwen">19</span>漢主巖遣使通好于蜀。<span class="jiazhu">好，呼到翻。</span></p>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">20</span>吳越王鏐遣使爲其子傳琇求婚於楚，楚王殷許之。<span class="jiazhu">爲，于僞翻；下爲聘同。琇，音秀。</span></p>
<div class="yt" id="y921"><p class="strong" id="p42"><a class="gg-link" href="#p42" onclick="return changeColor(this);"></a><span class="section" id="title-5"><span data-head-description="均王下" data-head-level="h4" data-head-title="龍德元年">龍德元年</span></span><span class="biaozhusup" data-rel="">（辛巳、九二一年）</span><span class="jiazhu">是年五月方改元。</span></p></div>
<p class="em2 strong" id="p43"><a class="gg-link" href="#p43" onclick="return changeColor(this);"></a><span class="yinwen">1</span>春，正月，甲午，蜀主還成都。<span class="jiazhu">去年七月蜀主出巡遊，至是方還。</span></p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">2</span>初，蜀主之爲太子，高祖爲聘兵部尙書高知言女爲妃，無寵，<span class="jiazhu">蜀主王建廟號高祖。</span>及韋妃入宮，尤見疏薄，至是遣還家，知言驚仆，不食而卒。<span class="jiazhu">卒，子恤翻。</span>韋妃者，徐耕之孫也，有殊色，蜀主適徐氏，見而悅之，太后因納於後宮，蜀主不欲娶於母族，託云韋昭度之孫。<span class="jiazhu">韋昭度，唐僖宗時嘗奉制帥蜀，故託言之。</span>初爲婕妤，累加元妃。<span class="jiazhu">婕妤，音接予。</span></p>
<p class="em2 strong" id="p45"><a class="gg-link" href="#p45" onclick="return changeColor(this);"></a>蜀主常列錦步障，擊毬其中，往往遠適而外人不知。爇諸香，晝夜不絕。久而厭之，更爇皁莢以亂其氣。<span class="jiazhu">更，工衡翻。爇，如悅翻。皁莢如豬牙者良，爇之其氣酷烈。</span>結繒爲山，及宮殿樓觀於其上，或爲風雨所敗，則更以新者易之。或樂飲繒山，涉旬不下。<span class="jiazhu">繒，慈陵翻。觀，工喚翻。敗，補邁翻。樂，音洛。</span>山前穿渠通禁中，或乘船夜歸，令宮女秉蠟炬千餘居前船，卻立照之，水面如晝。或酣飲禁中，鼓吹沸騰，<span class="jiazhu">吹，尺睡翻。</span>以至達旦。以是爲常。</p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">3</span>甲辰，徙靜勝節度使溫昭圖爲匡國節度使，鎭許昌。昭圖素事趙巖，故得名藩。<span class="jiazhu">溫昭圖求徙鎭，見上年。靜勝，梁之邊鎭，且兩縣耳。匡國，唐之忠武軍，領許、陳、汝三州，自來爲名藩。趙巖以名藩授昭圖，及緩急投之以託身，而斬巖者昭圖也，勢利之交，可不戒哉！</span></p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">4</span>蜀主、吳主屢以書勸晉王稱帝，晉王以書示僚佐曰：<span class="yinhao">「昔王太師亦嘗遺先王書，勸以唐室已亡，宜自帝一方。<span class="jiazhu">王太師者，以唐官呼蜀主。王建遺書事見二百六十七卷開平元年。遺，唯季翻。</span>先王語余云：<span class="jiazhu">語，牛倨翻。</span>『昔天子幸石門，吾發兵誅賊臣，<span class="jiazhu">事見二百六十卷唐昭宗乾寧二年。</span>當是之時，威振天下，<span class="jiazhu">振，動也。</span>吾若挾天子據關中，自作九錫禪文，誰能禁我！顧吾家世忠孝，立功帝室，誓死不爲耳。汝他日當務以復唐社稷爲心，愼勿效此曹所爲！』言猶在耳，此議非所敢聞也。」</span>因泣。</p>
<p class="em2 strong" id="p48"><a class="gg-link" href="#p48" onclick="return changeColor(this);"></a>旣而將佐及藩鎭勸進不已，乃令有司市玉造法物。<span class="jiazhu">法物，謂傳國八寶之類。</span>黃巢之破長安也，<span class="jiazhu">見二百五十四卷唐僖宗廣明元年。</span>魏州僧傳眞之師得傳國寶，藏之四十年，至是，傳眞以爲常玉，將鬻之，或識之，曰：<span class="yinhao">「傳國寶也。」</span>傳眞乃詣行臺獻之，<span class="jiazhu">宋白曰：同光初，魏州開元寺僧傳眞獻國寶，驗其文卽受命八寶也。晉王爲尙書令，置行臺於魏州。</span>將佐皆奉觴稱賀。</p>
<p class="em2 strong" id="p49"><a class="gg-link" href="#p49" onclick="return changeColor(this);"></a>張承業在晉陽聞之，詣魏州諫曰：<span class="yinhao">「吾王世世忠於唐室，<span class="jiazhu">言執宜、國昌、克用皆輸力於唐室。</span>救其患難，<span class="jiazhu">難，乃旦翻。</span>所以老奴三十餘年爲王捃拾財賦，<span class="jiazhu">唐昭宗乾寧二年，張承業始監河東軍，至是年二十七年。捃，舉蘊翻，又居運翻。</span>召補兵馬，誓滅逆賊，復本朝宗社耳。<span class="jiazhu">本朝，謂唐也。朝，直遙翻。</span>今河北甫定，朱氏尙存，而王遽卽大位，殊非從來征伐之意，天下其誰不解體乎！王何不先滅朱氏，復列聖之深讎，然後求唐後而立之，南取吳，西取蜀，<span class="jiazhu">時楊氏據江、淮，國號吳；王氏據梁、益，國號蜀。</span>汛掃宇內，合爲一家，當是之時，雖使高祖、太宗復生，<span class="jiazhu">復，扶又翻；下不復同。</span>誰敢居王上者？讓之愈久則得之愈堅矣。老奴之志無他，但以受先王大恩，欲爲王立萬年之基耳。」</span><span class="jiazhu">爲，于僞翻；下本爲同。</span>王曰：<span class="yinhao">「此非余所願，柰羣下意何！」</span>承業知不可止，慟哭曰：<span class="yinhao">「諸侯血戰，本爲唐家，<span class="jiazhu">此張承業所謂從來征伐之意也。</span>今王自取之，誤老奴矣！」</span>卽歸晉王<span class="jiaozhusup">【章：十二行本「王」作「陽」；乙十一行本同；孔本同；張校同；退齋校同。】</span>邑，<span class="jiaozhusup">【章：十二行本重「邑」字；乙十一行本同；孔本同；張校同；退齋校同。】</span>成疾不復起。<span class="jiazhu">張承業，唐之純臣也，烏可以宦者待之哉！<span class="shu-ming">考異</span>曰：<span class="shu-ming">莊宗實錄</span>：<span class="yinhao">「上初獲玉璽，諸將勸上復唐正朔，承業自太原急趣謁上曰：『殿下父子血戰三十餘年，蓋緣報國復仇，爲唐宗社。今元凶未殄，軍賦不充，河朔數州，弊於供億，遽先大號，費養兵之事力，困凋弊之生靈，臣以爲一未可也。殿下卽化家爲國，新創廟朝，典禮制度須取太常準的。方今禮院未見其人，儻失舊章，爲人輕笑，二未可也。』因泣下沾衿。上曰：『余非所願，柰諸將意何！』承業自是多病，日加危篤，卒官。」</span><span class="shu-ming">莊宗列傳</span>：<span class="yinhao">「上受諸道勸進，將篡帝位。承業以爲晉王三代有功於國，先王怒賊臣篡逆，匡復舊邦，賊卽未平，不宜輕受推戴。方疾作，肩輿之鄴宮，見上力諫。」</span>大指皆如<span class="shu-ming">實錄</span>。薛<span class="shu-ming">史</span>、<span class="shu-ming">唐餘錄</span>皆與<span class="shu-ming">莊宗列傳</span>同。<span class="shu-ming">五代史闕文</span>：<span class="yinhao">「承業謂莊宗曰：『吾王世奉唐家，最爲忠孝，自貞觀以來，王室有難，未嘗不從。所以老奴三十餘年爲吾王捃拾財賦，召補軍馬者，誓滅逆賊朱溫，復本朝宗社耳。今河朔甫定，朱氏尙存，吾王遽卽大位，可乎？』莊宗曰：『柰諸將意何！』承業知不可諫止，乃慟哭曰：『諸侯血戰，本爲李家；今吾王自取之，誤老奴矣！』卽歸太原，不食而死。」</span>秦再思<span class="shu-ming">洛中紀異</span>：<span class="yinhao">「承業諫帝曰：『大王何不待誅克梁孼，更平吳、蜀，俾天下一家，且先求唐氏子孫立之，復更以天下讓有功者，何人輒敢當之！讓一月卽一月牢，讓一年卽一年牢。設使高祖再生，太宗復出，又胡爲哉！今大王一旦自立，頓失從前仗義征伐之旨，人情怠矣。老夫是閹官，不愛大王官職富貴，直以受先王付囑之重，欲爲先王立萬年之基爾。』莊宗不能從，乃謝病歸太原而卒。」</span>歐陽<span class="shu-ming">史</span>兼采<span class="shu-ming">闕文</span>、<span class="shu-ming">紀異</span>之意。按<span class="shu-ming">實錄</span>等書，承業止惜費多及儀物不備，太似淺陋。如<span class="shu-ming">闕文</span>所言，承業事莊宗父子數十年，唐室近親已盡，豈不知其欲自取之意乎！褒美承業亦恐太過。又按傳眞以天祐十八年正月獻寶，承業以十九年十一月卒，云卽歸太原不食而死，亦非實也。如<span class="shu-ming">紀異</span>之語，承業爲莊宗忠謀，近得其實，今從之。</span></p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">5</span>二月，吳改元順義。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">6</span>趙王卽殺李弘規、李藹，委政於其子昭祚。昭祚性驕愎，<span class="jiazhu">愎，符逼翻。</span>卽得大權，曏時附弘規者皆族之。弘規部兵五百人欲逃，聚泣偶語，未知所之。會諸軍有給賜，趙王忿親軍之殺石希蒙，獨不時與，衆益懼。王德明素蓄異志，因其懼而激之曰：<span class="yinhao">「王命我盡阬爾曹。吾念爾曹無罪倂命，<span class="jiazhu">併命，謂一時皆誅死。</span>欲從王命則不忍，不然又獲罪於王，柰何？」</span>衆皆感泣。<span class="jiazhu">感張文禮則讎趙王鎔矣。</span></p>
<p class="em2 strong" id="p52"><a class="gg-link" href="#p52" onclick="return changeColor(this);"></a>是夕，親軍有宿於潭城西門者，相與飲酒而謀之。<span class="jiazhu">潭城，常山牙城北偏也。歐陽公<span class="shu-ming">鎭陽殘杏詩</span>云<span class="yinhao">「北潭跬步病不到，何暇騎馬尋郊原？」</span><span class="shu-ming">註</span>云：北潭，常山宮後池也，州之勝游惟此。以有池潭，故其城謂之潭城。</span>酒酣，其中驍健者曰：<span class="yinhao">「吾曹識王太保意，<span class="jiazhu">王太保，謂王德明。謂德明所以語親軍者，其意欲使之作亂。</span>今夕富貴決矣！」</span>卽踰城人。趙王方焚香受籙，二人斷其首而出，<span class="jiazhu">斷，音短。</span>因焚府第。軍校張友順帥衆詣德明第，請爲留後，<span class="jiazhu">帥，讀曰率。</span>德明復姓名曰張文禮，盡滅王氏之族，<span class="jiazhu">唐穆宗長慶元年，王庭湊據成德軍，歷四世、五帥而滅。</span>獨置昭祚之妻普寧公主以自託於梁。<span class="jiazhu">梁女妻昭祚見二百六十二卷唐昭宗光化三年。</span></p>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">7</span>三月，吳人歸吳越王鏐從弟龍武統軍鎰于錢唐，<span class="jiazhu">錢鎰被禽見二百六十五卷唐天祐二年。錢唐，吳越國都。從，才用翻。</span>鏐亦歸吳將李濤于廣陵。<span class="jiazhu">李濤被禽見二百六十八卷乾化三年。廣陵，吳國都。史言錢、楊兩釋俘囚以固和好。</span>徐溫以濤爲右雄武統軍，鏐以鎰爲鎭海節度副使。<span class="jiazhu">敗軍之罰，其不行也亦已久矣。</span></p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">8</span>張文禮遣使告亂于晉王，且奉牋勸進，因求節鉞。晉王方置酒作樂，聞之，投盃悲泣，欲討之。僚佐以爲文禮罪誠大，然吾方與梁爭，不可更立敵於肘腋，宜且從其請以安之。王不得已，夏，四月，遣節度判官盧質承制授文禮成德留後。<span class="jiazhu">晉王雖欲撫安之，而張文禮不能自安也。爲興兵討文禮張本。</span></p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">9</span>陳州刺史惠王友能反，舉兵趣大梁，<span class="jiazhu"><span class="shu-ming">九域志</span>：陳州北至大梁三百四十里。趣，七喻翻。</span>詔陝州留後霍彥威、宣義節度使王彥章、控鶴指揮使張漢傑將兵討之。<span class="jiazhu">陝，失冉翻。</span>友能至陳留，<span class="jiazhu"><span class="shu-ming">九域志</span>：陳留縣在大梁東五十二里。</span>兵敗，走還陳州，諸軍圍之。</p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">10</span>五月，丙戌朔，改元。<span class="jiazhu">方改元龍德。</span></p>
<p class="em2 strong" id="p57"><a class="gg-link" href="#p57" onclick="return changeColor(this);"></a><span class="yinwen">11</span>初，劉鄩與朱友謙爲婚。鄩之受詔討友謙也，<span class="jiazhu">事見上年。</span>至陝州，先遣使移書，諭以禍福；待之月餘，友謙不從，然後進兵。尹皓、段凝素忌鄩，因譖之於帝曰：<span class="yinhao">「鄩逗遛養寇，俾俟援兵。」</span><span class="jiazhu">尹皓、段凝與劉鄩同攻朱友謙，因其諭友謙而不服，遇晉兵而敗退，得以譖之。</span>帝信之。鄩旣敗歸，以疾請解兵柄，詔聽於西都就醫，<span class="jiazhu">梁以洛陽爲西都。</span>密令留守張宗奭酖之，丁亥，卒。<span class="jiazhu">史言梁自翦其爪牙。<span class="shu-ming">考異</span>曰：<span class="shu-ming">莊宗實錄</span>云<span class="yinhao">「憂恚發病卒。」</span>薛<span class="shu-ming">史</span>云<span class="yinhao">「張宗奭承朝廷密旨，逼令飲酖而卒」</span>；今從之。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a><span class="yinwen">12</span>六月，乙卯朔，日有食之。</p>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">13</span>秋，七月，惠王友能降；庚子，詔赦其死，降封房陵侯。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">14</span>晉王旣許藩鎭之請，求唐舊臣，欲以備百官。朱友謙遣前禮部尙書蘇循詣行臺，<span class="jiazhu">蘇循依朱友謙，見二百六十六卷太祖開平元年。</span>循至魏州，入牙城，望府廨卽拜，謂之拜殿。<span class="jiazhu">廨，古隘翻。</span>見王呼萬歲舞蹈，泣而稱臣。翌日，又獻大筆三十枚，謂之<span class="yinhao">「畫日筆」</span>。<span class="jiazhu">唐制敕皆天子畫日。蘇循以迎合禪代之議爲朱全忠所薄，而李存勗乃喜之，是其識見又在全忠下矣。</span>王大喜，卽命循以本官爲河東節度副使，張承業深惡之。<span class="jiazhu">惡，烏路翻。</span></p>
<p class="em2 strong" id="p61"><a class="gg-link" href="#p61" onclick="return changeColor(this);"></a><span class="yinwen">15</span>張文禮雖受晉命，內不自安，復遣間使因盧文進求援於契丹；又遣間使來告曰：<span class="jiazhu">復，扶又翻。盧文進叛晉歸契丹，見二百六十九卷貞明二年、三年。間，古莧翻。</span><span class="yinhao">「王氏爲亂兵所屠，公主無恙。今臣已北召契丹，乞朝廷發精甲萬人相助，自德、棣渡河，則晉人遁逃不暇矣。」</span>帝疑未決。敬翔曰：<span class="yinhao">「陛下不乘此釁以復河北，<span class="jiazhu">釁，許覲翻。</span>則晉人不可復破矣。<span class="jiazhu">復，扶又翻。</span>宜徇其請，不可失也。」</span>趙、張輩皆曰：<span class="yinhao">「今強寇近在河上，盡吾兵力以拒之，猶懼不支，何暇分萬人以救張文禮乎！且文禮坐持兩端，欲以自固，於我何利焉！」</span>帝乃止。<span class="jiazhu">史言趙、張慮不及遠，以誤國亡家。</span></p>
<p class="em2 strong" id="p62"><a class="gg-link" href="#p62" onclick="return changeColor(this);"></a>晉人屢於塞上及河津獲文禮蠟丸絹書，<span class="jiazhu">塞上所獲者通契丹之書，河津所獲者通梁之書。</span>晉王皆遣使歸之，文禮慚懼。文禮忌趙故將，多所誅滅。符習將趙兵萬人從晉王在德勝，文禮請召歸，以他將代之，且以習子蒙爲都督府參軍，遣人齎錢帛勞行營將士以悅之。<span class="jiazhu">張文禮蓋自置鎭、冀、深、趙都督府，故有參佐。勞，力到翻。</span>習見晉王，泣涕請留，晉王曰：<span class="yinhao">「吾與趙王同盟討賊，<span class="jiazhu">晉、趙同盟，見二百六十七卷太祖開平四年。</span>義猶骨肉，不意一旦禍生肘腋，<span class="jiazhu">腋，羊益翻。</span>吾誠痛之。汝苟不忘舊君，能爲之復讎乎？<span class="jiazhu">爲，于僞翻。</span>吾以兵糧助汝。」</span>習與部將三十餘人舉身投地慟哭曰：<span class="yinhao">「故使授習等劍，使之攘除寇敵。<span class="jiazhu">故使，謂王鎔也。已死，稱爲故使。使，疏吏翻；下同。</span>自聞變故以來，冤憤無訴，欲引劍自剄，<span class="jiazhu">剄，古頂翻。</span>顧無益於死者。<span class="jiazhu">顧，回思也。死者，亦謂王鎔。</span>今大王念故使輔佐之勤，<span class="jiazhu">輔佐者，言以兵力輔佐晉王也。</span>許之復冤，習等不敢煩霸府之兵，<span class="jiazhu">晉王在魏州，爲河北諸藩鎭盟主，故稱其府曰霸府。</span>願以所部徑前搏取凶豎，以報王氏累世之恩，死不恨矣！」</span></p>
<p class="em2 strong" id="p63"><a class="gg-link" href="#p63" onclick="return changeColor(this);"></a>八月，庚申，晉王以習爲成德留後，又命天平節度使閻寶、相州刺史史建瑭將兵助之，自刑洺而北。文禮先病腹疽；甲子，晉兵拔趙州，刺史王鋋降，<span class="jiazhu">鋋，音蟬。</span>晉王復以爲刺史，文禮聞之，驚懼而卒。其子處瑾祕不發喪，與其黨韓正時謀悉力拒晉。九月，晉兵渡滹沱，圍鎭州，<span class="jiazhu">范成大<span class="shu-ming">北使錄</span>曰：過滹沱河五里至鎭州。</span>決漕渠以灌之，獲其深州刺史張友順。壬辰，史建瑭中流矢卒。<span class="jiazhu">中，竹仲翻。</span></p>
<p class="em2 strong" id="p64"><a class="gg-link" href="#p64" onclick="return changeColor(this);"></a>晉王欲自分兵攻鎭州，北面招討使戴思遠聞之，謀悉楊村之衆襲德勝北城，晉王得梁降者，知之。冬，十月，己未，晉王命李嗣源伏兵於戚城，李存審屯德勝，先以騎兵誘之，僞示羸怯。<span class="jiazhu">誘，音酉。羸，倫爲翻。</span>梁兵競進，晉王嚴中軍以待之；梁兵至，晉王以鐵騎三千奮擊，梁兵大敗，思遠走趣楊村，<span class="jiazhu">趣，七喻翻。</span>士卒爲晉兵所殺傷及自相蹈藉、<span class="jiazhu">藉，慈夜翻。</span>墜河陷冰，失亡二萬餘人。晉王以李嗣源爲蕃漢內外馬步副總管、同平章事。</p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">16</span>初，義武節度使兼中書令王處直未有子，妖人李應之得小兒劉雲郎於陘邑，<span class="jiazhu">陘邑本前漢苦陘縣，後漢改曰漢昌，曹魏改曰魏昌，隋改曰隋昌，唐武德四年改曰唐昌，天寶元年改曰陘邑，屬定州。妖，一遙翻。陘，音刑。</span>以遺處直曰：<span class="yinhao">「是兒有貴相。」</span>使養爲子，名之曰都。及壯，便佞多詐，<span class="jiazhu">遺，唯季翻。相，息亮翻。便，毗連翻。</span>處直愛之，置新軍，使典之，處直有孼子郁，無寵，奔晉，晉王克用以女妻之，<span class="jiazhu">庶子爲孼。妻，七細翻。</span>累遷至新州團練使。餘子皆幼；處直以都爲節度副大使，欲以爲嗣。</p>
<p class="em2 strong" id="p66"><a class="gg-link" href="#p66" onclick="return changeColor(this);"></a>及晉王存勗討張文禮，處直以平日鎭、定相爲脣齒，恐鎭亡而定孤，固諫，以爲方禦梁寇，宜且赦文禮。晉王答以文禮弒君，義不可赦；又潛引梁兵，恐於易定亦不利。處直患之，以新州地鄰契丹，乃潛遣人語郁，<span class="jiazhu">新州，窮邊也，北接契丹。語，牛倨翻。</span>使賂契丹，召令犯塞，務以解鎭州之圍；<span class="jiazhu">王郁雖不能解鎭州之圍，而亦能爲契丹鄕導以寇晉。</span>其將佐多諫，不聽。郁素疾都冒繼其宗，乃邀處直求爲嗣，處直許之。</p>
<p class="em2 strong" id="p67"><a class="gg-link" href="#p67" onclick="return changeColor(this);"></a>軍府之人皆不欲召契丹，都亦慮郁奪其處，乃陰與書吏和昭訓謀劫處直。會處直與張文禮宴於城東，<span class="jiazhu">按張文禮時已受兵，安能至定州與王處直宴！處直所與宴者必文禮使者也。<span class="yinhao">「文禮」</span>之下當有<span class="yinhao">「使」</span>字。<span class="jiaozhusup">【章：十二行本有「使者」二字；乙十一行本同；孔本同；張校同。】</span></span>暮歸，都以新軍數百伏於府第，大譟劫之，曰：<span class="yinhao">「將士不欲以城召契丹，請令公歸西第。」</span>乃幷其妻妾幽之西第。<span class="jiazhu">凡官府第舍以東爲上，西第者卽安養閒之地。唐末王處存帥義武，兄弟相繼，至是而敗。</span>盡殺處直子孫在中山及將佐之爲處直腹心者。都自爲留後，具以狀白晉王；晉王因以都代處直。<span class="jiazhu">爲唐明宗朝王都又以中山召契丹張本。</span></p>
<p class="em2 strong" id="p68"><a class="gg-link" href="#p68" onclick="return changeColor(this);"></a><span class="yinwen">17</span>吳徐溫勸吳王祀南郊，或曰：<span class="yinhao">「禮樂未備；且唐祀南郊，其費巨萬，今未能辦也。」</span>溫曰：<span class="yinhao">「安有王者而不事天乎！吾聞事天貴誠，多費何爲！唐每郊祀，啓南門，灌其樞用脂百斛。<span class="jiazhu">以脂灌樞，欲其滑而易轉，且門無聲。</span>此乃季世奢泰之弊，又安足法乎！」</span><span class="jiazhu">史言徐溫雖不學，而知先王制禮之意。</span>甲子，吳王祀南郊，配以太祖。<span class="jiazhu">吳王尊其［父］楊行密廟號太祖。</span>乙丑，大赦；加徐知誥同平章事，領江州勸察使。尋以江州爲奉化軍，以知誥領節度使。<span class="jiazhu">徐知誥自團練陞觀察，尋自廉車建節。</span></p>
<p class="em2 strong" id="p69"><a class="gg-link" href="#p69" onclick="return changeColor(this);"></a>徐溫聞壽州團練使崔太初苛察失民心，欲徵之，徐知誥曰：<span class="yinhao">「壽州邊隅大鎭，徵之恐爲變，不若使之入朝，因留之。」</span>溫怒曰：<span class="yinhao">「一崔太初不能制，如他人何！」</span><span class="jiazhu">史言徐溫權略過於知誥。</span>徵爲右雄武大將軍。</p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">18</span>十一月，晉王使李存審、李嗣源守德勝，自將兵攻鎭州。張處瑾遣其弟處琪、幕僚齊儉謝罪請服，晉王不許，盡銳攻之，旬日不克。<span class="jiazhu">晉王但知野戰決勝負於呼吸之間，未知攻城之難也。</span>處瑾使韓正時將千騎突圍出，趣定州，<span class="jiazhu">趣，七喻翻。</span>欲求救於王處直，晉兵追至行唐，斬之。<span class="jiazhu">行唐，漢南行唐縣，唐屬鎭州。<span class="shu-ming">九域志</span>：在州北五十五里。</span></p>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">19</span>契丹主旣許盧文進出兵，<span class="jiazhu">張文禮因盧文進求援於契丹，事見上。</span>王郁又說之曰：<span class="jiazhu">說，式芮翻。</span><span class="yinhao">「鎭州美女如雲，金帛如山，天皇王速往，則皆己物也，不然，爲晉王所有矣。」</span>契丹主以爲然，悉發所有之衆而南。<span class="jiazhu">史言契丹爲利所誘而來，未有取中國之心。</span>述律后諫曰：<span class="yinhao">「吾有西樓羊馬之富，其樂不可勝窮也，<span class="jiazhu">樂，音洛。勝，音升。</span>何必勞師遠出以乘危徼利乎！<span class="jiazhu">徼，一遙翻。</span>吾聞晉王用兵，天下莫敵，脫有危敗，悔之何及！」</span>契丹主不聽。十二月，辛未，攻幽州，李紹宏嬰城自守。<span class="jiazhu">貞明五年，晉王令李紹宏提舉幽州軍府事。</span>契丹長驅而南，圍涿州，旬日拔之，擒刺史李嗣弼，進攻定州。<span class="jiazhu">自幽州西南至涿州一百二十里，自涿州至定州二百八十里。</span>王都告急于晉，晉王自鎭州將親軍五千救之，遣神武都指揮使王思同將兵戍狼山之南以拒之。<span class="jiazhu">狼山在定州西北二百里，東北至易州八十里。</span></p>
<p class="em2 strong" id="p72"><a class="gg-link" href="#p72" onclick="return changeColor(this);"></a><span class="yinwen">20</span>高季昌遣都指揮使倪可福以卒萬人脩江陵外郭，季昌行視，<span class="jiazhu">行，下孟翻。</span>責功程之慢，杖之。季昌女爲可福子知進婦，季昌謂其女曰：<span class="yinhao">「歸語汝舅：吾欲威衆辦事耳。」</span>以白金數百兩遺之。<span class="jiazhu">語，牛倨翻。遺，唯季翻。</span></p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">21</span>是歲，漢以尙書左丞倪曙同平章事。</p>
<p class="em2 strong" id="p74"><a class="gg-link" href="#p74" onclick="return changeColor(this);"></a><span class="yinwen">22</span>辰、潊蠻侵楚，楚寧遠節度副使姚彥章平之。<span class="jiazhu">太祖乾化元年，姚彥章已棄容州歸潭州，而領寧遠節度副使如故。</span></p>
<div class="yt" id="y922"><p class="strong" id="p75"><a class="gg-link" href="#p75" onclick="return changeColor(this);"></a><span class="section" id="title-6"><span data-head-description="均王下" data-head-level="h4" data-head-title="龍德二年">二年</span></span><span class="biaozhusup" data-rel="">（壬午、九二二年）</span></p></div>
<p class="em2 strong" id="p76"><a class="gg-link" href="#p76" onclick="return changeColor(this);"></a><span class="yinwen">1</span>春，正月，壬午朔，王都省王處直於西第，處直奮拳毆其胸，<span class="jiazhu">省，悉景翻。毆，烏口翻。</span>曰：<span class="yinhao">「逆賊，我何負於汝！」</span>旣無兵刃，將噬其鼻，都掣袂獲免。未幾，處直憂憤而卒。<span class="jiazhu">掣，尺列翻。幾，居豈翻。</span></p>
<p class="em2 strong" id="p77"><a class="gg-link" href="#p77" onclick="return changeColor(this);"></a><span class="yinwen">2</span>甲午，晉王至新城南，<span class="jiazhu">按魏收<span class="shu-ming">地形志</span>，新城在無極縣，時屬祁州。</span>候騎白契丹前鋒宿新樂，<span class="jiazhu">新樂，古鮮虞子國，漢爲新市縣，隋改曰新樂，唐屬定州。<span class="shu-ming">九域志</span>：在州西南五十里。宋白曰：新樂縣，隋開皇十六年置。新樂者，漢成帝時中山孝王母馮昭儀隨王就國，建宮於樂里，在西鄕，呼爲西樂城，後語訛，呼<span class="yinhao">「西」</span>爲<span class="yinhao">「新」</span>，故曰新樂。</span>涉沙河而南；將士皆失色，士卒有亡去者，主將斬之不能止。<span class="jiazhu">將，卽亮翻。</span>諸將皆曰：<span class="yinhao">「虜傾國而來，吾衆寡不敵；又聞梁寇內侵，宜且還師魏州以救根本，或請釋鎭州之圍，西入井陘避之。」</span>晉王猶豫未決。<span class="jiaozhusup">【章：十二行本「決」下有「中門使」三字；乙十一行本同；孔本同。】</span>郭崇韜曰：<span class="yinhao">「契丹爲王郁所誘，本利貨財而來，非能救鎭州之急難也。<span class="jiazhu">誘，音酉。難，乃旦翻。</span>王新破梁兵，<span class="jiazhu">貞明五年破賀瓌於胡柳，又破王瓚於戚城，是年破戴思遠於德勝。</span>威振夷、夏，<span class="jiazhu">夏，戶雅翻。</span>契丹聞王至，心沮氣索，<span class="jiazhu">沮，在呂翻。索，昔各翻。</span>苟挫其前鋒，遁走必矣。」</span>李嗣昭自潞州至，亦曰：<span class="yinhao">「今強敵在前，吾有進無退，不可輕動以搖人心。」</span>晉王曰：<span class="yinhao">「帝王之興，自有天命，契丹其如我何！吾以數萬之衆平定山東，<span class="jiazhu">河北之地，在太行、常山之東。</span>今遇此小虜而避之，何面目以臨四海！」</span>乃自帥鐵騎五千先進。<span class="jiazhu">帥，讀曰率。</span>至新城北，半出桑林，契丹萬餘騎見之，驚走。<span class="jiazhu">契丹素憚晉王，不意其至，故驚走。</span>晉王分軍爲二逐之，行數十里，獲契丹主之子。時沙河橋狹冰薄，契丹陷溺死者甚衆。是夕，晉王宿新樂。契丹主車帳在定州城下，<span class="jiazhu">契丹主乘奚車，卓氈帳覆之，寢處其中，謂之車帳。</span>敗兵至，契丹舉衆退保望都。<span class="jiazhu">望都在定州東北六十里。范成大<span class="shu-ming">北使錄</span>：自眞定府七十里過沙河至新樂縣，又四十五里至定州，又五十里至望都縣。<span class="shu-ming">水經註</span>曰：望都縣東有山孤峙。<span class="shu-ming">帝王世紀</span>曰：堯母慶都所居，謂之都山。張晏曰：堯山在北，堯母慶都山在南，登堯山見都山，故望都縣以爲名。</span></p>
<p class="em2 strong" id="p78"><a class="gg-link" href="#p78" onclick="return changeColor(this);"></a>晉王至定州，王都迎謁於馬前，<span class="jiaozhusup">【章：十二行本「前」下有「宴於府第」四字；乙十一行本同；孔本同；張校同。】</span>請以愛女妻王子繼岌。<span class="jiazhu">妻，七細翻。王都新篡義武以附于晉，申之以婚姻，自固也。</span></p>
<p class="em2 strong" id="p79"><a class="gg-link" href="#p79" onclick="return changeColor(this);"></a>戊戌，晉王引兵趣望都，<span class="jiazhu">趣，七喻翻。</span>契丹逆戰，晉王以親軍千騎先進，遇奚酋禿餒五千騎，<span class="jiazhu">酋，慈秋翻。餒，弩罪翻。</span>爲其所圍。晉王力戰，出入數四，自午至申不解。李嗣昭聞之，引三百騎橫擊之，虜退，王乃得出。因縱兵奮擊，契丹大敗，逐北至易州。<span class="jiazhu"><span class="shu-ming">九域志</span>：定州北至易州一百四十里。</span>會大雪彌旬，平地數尺，契丹人馬無食，死者相屬於道。<span class="jiazhu">屬，之欲翻。</span>契丹主舉手指天，謂盧文進曰：<span class="yinhao">「天未令我至此。」</span><span class="jiazhu">旣敗而又遇雪，因歸之天。屬，之欲翻。</span>乃北歸。晉王引兵躡之，<span class="jiazhu">躡，尼輒翻。</span>隨其行止，見其野宿之所，布藳於地，<span class="jiazhu">藳，工老翻，禾稈也。</span>回環方正，皆如編翦，雖去，無一枝亂者，歎曰：<span class="yinhao">「虜用法嚴乃能如是，中國所不及也。」</span>晉王至幽州，使二百騎躡契丹之後，曰：<span class="yinhao">「虜出境卽還。」</span><span class="jiazhu">還，從宣翻。</span>騎恃勇追擊之，悉爲所擒，惟兩騎自他道走免。<span class="jiazhu">進軍易，退軍難，退而能整，是難能也。契丹之強，其有以哉！</span></p>
<p class="em2 strong" id="p80"><a class="gg-link" href="#p80" onclick="return changeColor(this);"></a>契丹主責王郁，縶之以歸，<span class="jiazhu">以王郁誤之入寇也。縶，涉立翻。</span>自是不聽其謀。</p>
<p class="em2 strong" id="p81"><a class="gg-link" href="#p81" onclick="return changeColor(this);"></a>晉代州刺史李嗣肱將兵定嬀、儒、武等州，<span class="jiazhu"><span class="shu-ming">匈奴須知</span>：嬀州東南距幽州二百二十里，儒、武又在嬀州西北。契丹入塞，三州皆陷，故李嗣肱復定之。</span>授山北都團練使。</p>
<p class="em2 strong" id="p82"><a class="gg-link" href="#p82" onclick="return changeColor(this);"></a><span class="yinwen">3</span>晉王之北攻鎭州也，李存審謂李嗣源曰：<span class="yinhao">「梁人聞我在南兵少，<span class="jiazhu">晉王以兵北伐，留李存審等守澶、魏，此兵之在南者也。</span>不攻德勝，必襲魏州。吾二人聚於此何爲！不若分軍備之。」</span>遂分軍屯澶州。<span class="jiazhu">時澶州治頓丘。</span>戴思遠果悉楊村之衆趣魏州，<span class="jiazhu">趣，七喻翻。</span>嗣源引兵先之，<span class="jiazhu">先，悉薦翻。</span>軍於狄公祠下，<span class="jiazhu">唐狄仁傑刺魏州，有惠政，州人爲之立祠。</span>遣人告魏州，使爲之備。思遠至魏店，嗣源遣其將石萬全將騎兵挑戰。<span class="jiazhu">挑，徒了翻。</span>思遠知有備，乃西渡洹水，拔成安，大掠而還。<span class="jiazhu">還，從宣翻，又如字。</span>又將兵五萬攻德勝北城，重塹複壘，斷其出入，<span class="jiazhu">重，直龍翻。斷，音短。</span>晝夜急攻之，李存審悉力拒守。晉王聞德勝勢危，二月，自幽州赴之，五日至魏州。思遠聞之，燒營遁還楊村。</p>
<p class="em2 strong" id="p83"><a class="gg-link" href="#p83" onclick="return changeColor(this);"></a><span class="yinwen">4</span>蜀主好爲微行，<span class="jiazhu">好，呼到翻。</span>酒肆、倡家靡所不到；惡人識之，乃下令士民皆著大裁帽。<span class="jiazhu">倡，音昌。惡，烏路翻。著，陟略翻。</span></p>
<p class="em2 strong" id="p84"><a class="gg-link" href="#p84" onclick="return changeColor(this);"></a><span class="yinwen">5</span>晉天平節度使兼侍中閻寶築壘以圍鎭州，決滹沱水環之。<span class="jiazhu">環，音宦。按薛<span class="shu-ming">史</span>，寶攻眞定，結營西南隅，掘塹柵環之，決大悲寺漕渠以浸其郛。</span>內外斷絕，城中食盡，丙午，遣五百餘人出求食。寶縱其出，欲伏兵取之；其人遂攻長圍，<span class="jiazhu">其人，總言鎭兵五百餘人也。</span>寶輕之，不爲備，俄數千人繼至。諸軍未集，鎭人遂壞長圍而出，<span class="jiazhu">壞，音怪。</span>縱火攻寶營，寶不能拒，退保趙州。<span class="jiazhu"><span class="shu-ming">九域志</span>：鎭州南至趙州一百九十里。</span>鎭人悉毀晉之營壘，取其芻粟，數日不盡。晉王聞之，以昭義節度使兼中書令李嗣昭爲北面招討使，以代寶。</p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">6</span>夏，四月，蜀軍使王承綱女將嫁，蜀主取之入宮。承綱請之，蜀主怒，流於茂州。女聞父得罪，自殺。<span class="jiazhu">蜀主取何康之女，其夫以之而死；取王承綱之女，則承綱以之得罪，女以之殺身：<span class="shu-ming">通鑑</span>屢書之以示戒。</span></p>
<p class="em2 strong" id="p86"><a class="gg-link" href="#p86" onclick="return changeColor(this);"></a><span class="yinwen">7</span>甲戌，張處瑾遣兵千人迎糧於九門，李嗣昭設伏於故營，<span class="jiazhu">故營，閻寶營也。</span>邀擊之，殺獲殆盡，餘五人匿牆墟間，嗣昭環馬而射之，鎭兵發矢中其腦，<span class="jiazhu">射，而亦翻。中，竹仲翻。孫策之中頰，韓賢之斷脛，李嗣昭之中腦，皆以主將之重而逞一夫之技以喪身，善將者不如是也。</span>嗣昭箙中矢盡，<span class="jiazhu">箙，以盛矢，音房六翻。</span>拔矢於腦以射之，一發而殪。會日暮，還營，創流血不止，<span class="jiazhu">殪，壹計翻。創，初良翻。</span>是夕卒。晉王聞之，不御酒肉者累日。<span class="jiazhu">御，進也。</span>嗣昭遺命：悉以澤、潞兵授判<span class="jiaozhusup">【章：十二行本「判」上有「節度」二字；乙十一行本同；孔本同；張校同。】</span>官任圜，<span class="jiazhu">任，音壬，姓也。</span>使督諸軍攻鎭州，號令如一，鎭人不知嗣昭之死。圜，三原人也。<span class="jiazhu">史言任圜之才。</span></p>
<p class="em2 strong" id="p87"><a class="gg-link" href="#p87" onclick="return changeColor(this);"></a>晉王以天雄馬步都指揮使、振武節度使李存進爲北面招討使。命嗣昭諸子護喪歸葬晉陽；其子繼能不受命，帥父牙兵數千，自行營擁喪歸潞州。<span class="jiazhu">帥，讀曰率。</span>晉王遣母弟存渥馳騎追諭之，兄弟俱忿，欲殺存渥，<span class="jiazhu">李嗣昭死守以全潞州，撫養創殘，葺理軍府，備有勳勞，身死行陳之間，晉王使其護喪歸葬晉陽，曾無褒死卹存之命，此其所以兄弟俱忿也。存渥，晉王同母之弟。</span>存渥逃歸。嗣昭七子：繼儔、繼韜、繼達、繼忠、繼能、繼襲、繼遠。繼儔爲澤州刺史，當襲爵，素懦弱。繼韜凶狡，囚繼儔於別室，詐令士卒劫己爲留後，繼韜陽讓，以事白晉王。晉王以用兵方殷，<span class="jiazhu">以鎭州未下，梁兵又來攻擾河上，用兵之事方殷也。殷，盛也。</span>不得已，改昭義軍曰安義，以繼韜爲留後。<span class="jiazhu">爲李繼韜叛晉附梁張本。<span class="shu-ming">考異</span>曰：按潞州本號昭義軍，今以繼韜爲安義留後，蓋晉王避其父諱改之耳。及繼韜降梁，梁亦以爲匡義節度使。今人猶謂澤州爲安義云。</span></p>
<p class="em2 strong" id="p88"><a class="gg-link" href="#p88" onclick="return changeColor(this);"></a><span class="yinwen">8</span>閻寶慚憤，<span class="jiazhu">以鎭州之敗也。</span>疽發於背，甲戌卒。</p>
<p class="em2 strong" id="p89"><a class="gg-link" href="#p89" onclick="return changeColor(this);"></a><span class="yinwen">9</span>漢主巖用術者言，遊梅口鎭避災。其地近閩之西鄙，<span class="jiazhu"><span class="shu-ming">九域志</span>：梅州程鄕縣有梅口鎭，與閩之汀州接境。近，其靳翻。</span>閩將王延義將兵襲之，未至數十里，偵者告之，<span class="jiazhu">偵，丑鄭翻。</span>巖遁逃僅免。</p>
<p class="em2 strong" id="p90"><a class="gg-link" href="#p90" onclick="return changeColor(this);"></a><span class="yinwen">10</span>五月，乙酉，晉李存進至鎭州，營于東垣渡，<span class="jiazhu">眞定本東垣，漢高帝更名眞定，其津渡之處猶有東垣之名。</span>夾滹沱水爲壘。</p>
<p class="em2 strong" id="p91"><a class="gg-link" href="#p91" onclick="return changeColor(this);"></a><span class="yinwen">11</span>晉衞州刺史李存儒，本姓楊，名婆兒，以俳優得幸於晉王。頗有膂力，以爲刺史；專事掊斂，<span class="jiazhu">掊，薄侯翻。斂，力贍翻。</span>防城卒皆徵月課縱歸。<span class="jiazhu">月徵其課錢而免其防守之勞。</span>八月，莊宅使段凝與步軍都指揮使張朗引兵夜渡河襲之，詰旦登城，<span class="jiazhu">詰，去吉翻。</span>執存儒，遂克衞州，戴思遠又與凝攻陷淇門、共城、新鄕，<span class="jiazhu">共城、新鄕二縣皆屬衞州。<span class="shu-ming">舊唐書·地理志</span>曰：隋割汲、獲嘉二縣地，於古新樂城置新鄕縣。共城縣，漢共縣也，唐爲共城縣。<span class="shu-ming">九域志</span>：衞州治汲縣。熙寧六年廢新鄕縣爲鎭，屬汲縣。汲縣又有淇門鎭。共城在州西北五十五里。共，音恭。</span>於是澶州之西，相州之南，皆爲梁有；<span class="jiazhu"><span class="shu-ming">九域志</span>：澶州西至衞州二百四十里。相州南至衞州一百五十里。</span>晉人失軍儲三之一，梁軍復振。帝以張朗爲衞州刺史。朗，徐州人也。</p>
<p class="em2 strong" id="p92"><a class="gg-link" href="#p92" onclick="return changeColor(this);"></a><span class="yinwen">12</span>九月，戊寅朔，張處瑾使其弟處球乘李存進無備，將兵七千人奄至東垣渡。時晉之騎兵亦向鎭州城，兩不相遇。鎭兵及存進營門，存進狼狽引十餘人鬬于橋上，鎭兵退，晉騎兵斷其後，<span class="jiazhu">斷，音短。</span>夾擊之，鎭兵殆盡，存進亦戰沒。<span class="jiazhu">當是時，晉兵強天下，鎭號爲怯。晉王杖順討逆，宜一鼓而下也。鎭人忘王氏百年煦養之恩，而爲張文禮父子爭一旦之命，史建瑭殞斃於前，閻寶敗退於後，李嗣昭、李存進相繼輿尸而歸：四人者皆晉之驍將也，然則鎭勇而晉怯邪？非也，鎭人負弒君之罪，知城破之日必駢首而就戮，故盡死一力以抗晉；晉以常勝之兵而臨必死之衆，雖兵精將勇，至於喪身而不能克。是以古之伐罪，散其枝黨，罪止元惡者，誠慮此也。</span>晉王以蕃漢馬步總管李存審爲北面招討使。</p>
<p class="em2 strong" id="p93"><a class="gg-link" href="#p93" onclick="return changeColor(this);"></a>鎭州食竭力盡，處瑾遣使詣行臺請降，未報，存審兵至城下。丙午夜，城中將李再豐爲內應，密投縋以納晉兵，比明畢登，<span class="jiazhu">縋，馳僞翻。比，必利翻。</span>執處瑾兄弟家人及其黨高濛、李翥、齊儉送行臺，趙人皆請而食之，磔張文禮尸於市。<span class="jiazhu">翥，章恕翻。磔，陟格翻。</span>趙王故侍者得趙王遺骸於灰燼中，晉王命祭而葬之。以趙將符習爲成德節度使，烏震爲趙州刺史，趙仁貞爲深州刺史，李再豐爲冀州刺史。震，信都人也。</p>
<p class="em2 strong" id="p94"><a class="gg-link" href="#p94" onclick="return changeColor(this);"></a>符習不敢當成德，辭曰：<span class="yinhao">「故使無後而未葬，習當斬衰以葬之，<span class="jiazhu">臣爲君服斬衰。衰，倉回翻。</span>俟禮畢聽命。」</span>旣葬，卽詣行臺。趙人請晉王兼領成德節度使，從之。晉王割相、衞二州置義寧軍，以習爲節度使。習辭曰：<span class="yinhao">「魏博霸府，不可分也，願得河南一鎭，習自取之。」</span><span class="jiazhu">世固多有能言而不能行者。符習陳義不苟，而卒不能取河南一鎭，是以君子貴於踐言。</span>乃以爲天平節度使、東南面招討使。加李存審兼侍中。</p>
<p class="em2 strong" id="p95"><a class="gg-link" href="#p95" onclick="return changeColor(this);"></a><span class="yinwen">13</span>十一月，戊寅，晉特進、河東監軍使張承業卒，曹太夫人詣其第，爲之行服，如子姪之禮。<span class="jiazhu">張承業平李克寧、存顥之難，以此故曹太夫人深德之。爲，于僞翻。</span>晉王聞其喪，不食者累日。命河東留守判官何瓚代知河東軍府事。<span class="jiazhu">瓚，藏旱翻。</span></p>
<p class="em2 strong" id="p96"><a class="gg-link" href="#p96" onclick="return changeColor(this);"></a><span class="yinwen">14</span>十二月，晉王以魏博觀察判官晉陽張憲兼鎭冀觀察判官，權鎭州軍府事。</p>
<p class="em2 strong" id="p97"><a class="gg-link" href="#p97" onclick="return changeColor(this);"></a>魏州稅多逋負，晉王以讓司錄濟陰趙季良，<span class="jiazhu">唐制，諸州有司錄、司士、司兵、司功等諸曹，所謂判司也。濟陰，漢郡名，隋置濟陰縣，唐帶曹州。濟，子禮翻。</span>季良曰：<span class="yinhao">「殿下何時當平河南？」</span>王怒曰：<span class="yinhao">「汝職在督稅，職之不脩，何敢預我軍事！」</span>季良對曰：<span class="yinhao">「殿下方謀攻取而不愛百姓，一旦百姓離心，恐河北亦非殿下之有，況河南乎！」</span>王悅，謝之。自是重之，每預謀議。</p>
<p class="em2 strong" id="p98"><a class="gg-link" href="#p98" onclick="return changeColor(this);"></a><span class="yinwen">15</span>是歲，契丹改元天贊。</p>
<p class="em2 strong" id="p99"><a class="gg-link" href="#p99" onclick="return changeColor(this);"></a><span class="yinwen">16</span>大封王躬乂，性殘忍，海軍統帥王建殺之，<span class="jiazhu">帥，所類翻。</span>自立，復稱高麗王，以開州爲東京，平壤爲西京。建儉約寬厚，國人安之。<span class="jiazhu">徐兢<span class="shu-ming">高麗圖經</span>曰：高麗王建之先，高麗大族也。高氏政衰，國人以建賢，立爲君長。後唐長興二年，自稱權知國事，請命于明宗；乃拜建大義軍使，封高麗王。按徐兢宣和之間使高麗，進<span class="shu-ming">圖經</span>，紀載疏略，因其國人傳聞，遂謂建得國於高氏之後，不知建實殺躬乂而得國也。詳見貞明五年<span class="shu-ming">考異</span>。</span></p>
</div></body></html>