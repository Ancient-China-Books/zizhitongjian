<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-進書表</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="進書表">進書表</span></span></h1>
<hr/>
<p class="em2 strong" id="p0"><a class="gg-link" href="#p0" onclick="return changeColor(this);"></a><span class="xiaoxie">臣</span>光言︰先奉敕編集歷代君臣事迹，又奉聖旨賜名<span class="shu-ming">資治通鑑</span>，今已了畢者。</p>
<p class="em2 strong" id="p1"><a class="gg-link" href="#p1" onclick="return changeColor(this);"></a>伏念臣性識愚魯，學術荒疏，凡百事爲，皆出人下。獨於前史，粗嘗盡心，自幼至老，嗜之不厭。每患遷、固以來，文字繁多，自布衣之士，讀之不徧，況於人主，日有萬機，何暇周覽！<span class="xiaoxie">臣</span>常不自揆，欲删削宂長，舉撮機要，專取關國家盛衰，繫生民休戚，善可爲法，惡可爲戒者，爲編年一書，使先後有倫，精粗不雜，私家力薄，無由可成。</p>
<p class="em2 strong" id="p2"><a class="gg-link" href="#p2" onclick="return changeColor(this);"></a>伏遇英宗皇帝，資睿智之性，敷文明之治，思歷覽古事，用恢張大猷，爰詔下臣，俾之編集。<span class="xiaoxie">臣</span>夙昔所願，一朝獲伸，踊躍奉承，惟懼不稱。先帝仍命自選辟官屬，於崇文院置局，許借龍圖、天章閣、三館、祕閣書籍，賜以御府筆墨繒帛及御前錢以供果餌，以內臣爲承受，眷遇之榮，近臣莫及。不幸書未進御，先帝違棄羣臣。陛下紹膺大統，欽承先志，寵以冠序，錫之嘉名，每開經筵，常令進讀。<span class="xiaoxie">臣</span>雖頑愚，荷兩朝知待如此其厚，隕身喪元，未足報塞，苟智力所及，豈敢有遺！會差知永興軍，以衰疾不任治劇，乞就宂官。陛下俯從所欲，曲賜容養，差判西京留司御史臺及提舉嵩山崇福宮，前後六任，仍聽以書局自隨，給之祿秩，不責職業。<span class="xiaoxie">臣</span>旣無他事，得以硏精極慮，窮竭所有，日力不足，繼之以夜。徧閱舊史，旁采小說，簡牘盈積，浩如煙海，抉擿幽隱，校計豪釐。上起戰國，下終五代，凡一千三百六十二年，修成二百九十四卷；又略舉事目，年經國緯，以備檢尋，爲<span class="shu-ming">目錄</span>三十卷；又參考羣書，評其同異，俾歸一塗，爲<span class="shu-ming">考異</span>三十卷︰合三百五十四卷。自治平開局，迨今始成，歲月淹久，其間抵牾，不敢自保，罪負之重，固無所逃。<span class="xiaoxie">臣</span>光誠惶誠懼，頓首頓首。</p>
<p class="em2 strong" id="p3"><a class="gg-link" href="#p3" onclick="return changeColor(this);"></a>重念<span class="xiaoxie">臣</span>違離闕庭，十有五年，雖身處于外，區區之心，朝夕寤寐，何嘗不在陛下之左右！顧以駑蹇，無施而可，是以專事鉛槧，用酬大恩，庶竭涓塵，少裨海嶽。<span class="xiaoxie">臣</span>今骸骨癯瘁，目視昏近，齒牙無幾，神識衰耗，目前所爲，旋踵遺忘，<span class="xiaoxie">臣</span>之精力，盡於此書。伏望陛下寬其妄作之誅，察其願忠之意，以清閒之宴，時賜省覽，監前世之興衰，考當今之得失，嘉善矜惡，取是捨非，足以懋稽古之盛德，躋無前之至治，俾四海羣生，咸蒙其福，則<span class="xiaoxie">臣</span>雖委骨九泉，志願永畢矣。</p>
<p class="em2 strong" id="p4"><a class="gg-link" href="#p4" onclick="return changeColor(this);"></a>謹奉表陳進以聞。<span class="xiaoxie">臣</span>光誠惶誠懼，頓首頓首，謹言。</p>
<p class="shuming" id="p5"><a class="gg-link" href="#p5" onclick="return changeColor(this);"></a><span class="jiazhu">端明殿學士兼翰林侍讀學士太中大夫提舉西京嵩山崇福宮上柱國河內郡開國公食邑二千六百戶食實封一千戶臣</span>司馬光上表</p>
<p class="shuming" id="p6"><a class="gg-link" href="#p6" onclick="return changeColor(this);"></a>元豐七年十一月進呈</p>
<p id="p7"><a class="gg-link" href="#p7" onclick="return changeColor(this);"></a><span class="jiazhu">檢閱文字承事郎臣</span>司馬康</p>
<p id="p8"><a class="gg-link" href="#p8" onclick="return changeColor(this);"></a><span class="jiazhu">同修奉議郎臣</span>范祖禹</p>
<p id="p9"><a class="gg-link" href="#p9" onclick="return changeColor(this);"></a><span class="jiazhu">同修祕書丞臣</span>劉　恕</p>
<p id="p10"><a class="gg-link" href="#p10" onclick="return changeColor(this);"></a><span class="jiazhu">同修尚書屯田員外郎充集賢校理臣</span>劉　攽</p>
<p id="p11"><a class="gg-link" href="#p11" onclick="return changeColor(this);"></a><span class="jiazhu">編集端明殿學士兼翰林侍讀學士太中大夫臣</span>司馬光</p>
</div></body></html>