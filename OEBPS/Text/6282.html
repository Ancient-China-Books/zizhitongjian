<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百三十八・齊紀四・世祖武皇帝下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="齊紀四">齊紀四</span></span></h1>
<p id="online_toc_0"><span class="jiazhu">昭陽作噩<span class="biaozhusup" data-rel="">（癸酉）</span>，一年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="世祖武皇帝下">世祖武皇帝下</span></span></h5>
<div class="yeartoc" id="year_toc_493"><p class="strong" id="online_toc_1"><span class="section" id="title-3"><span data-head-description="世祖武皇帝下" data-head-level="h4" data-head-title="永明十一年">永明十一年</span></span><span class="biaozhusup" data-rel="">（癸酉、四九三年）</span></p></div>
<p class="em2 strong" id="online_toc_2"><span class="yinwen">1</span>春，正月，以驃騎大將軍王敬則爲司空，<span class="jiazhu">驃，匹妙翻。騎，奇寄翻。</span>鎭軍大將軍陳顯達爲江州刺史。顯達自以門寒位重，<span class="jiazhu">陳顯達，南彭城人，起於卒伍。</span>每遷官，常有愧懼之色，戒其子勿以富貴陵人；而諸子多事豪侈，顯達聞之，不悅。<span class="jiazhu">以陳顯達之居寵思畏，終不能自免於猜暴之朝，至於稱兵而死，豈非繫於所遇之時哉！</span>子休尙爲郢府主簿，過九江。<span class="jiazhu">自建康至郢府，先過九江。</span>顯達曰：<span class="yinhao">「麈尾蠅拂<span class="jiazhu">麈，腫庾翻。麈，麋屬；尾能生風，辟蠅蜹。陸佃<span class="shu-ming">埤雅</span>曰：麈似鹿而大，其尾辟塵，以置舊帛中，能令歲久紅色不黦；又以拂氈，令氈不蠹。<span class="shu-ming">名苑</span>曰：麈，羣鹿隨之，皆視塵所往，麈尾所轉爲準。於文，主鹿爲麈；古之談者揮焉，良爲是也。</span>是王、謝家物，汝不須捉此！」</span><span class="jiazhu">言不須以風流自標置也。捉，執也。</span>卽取於前燒之。</p>
<p class="em2 strong" id="online_toc_3"><span class="yinwen">2</span>初，上於石頭造露車三千乘，欲步道取彭城，魏人知之。劉昶數泣訴於魏主，乞處邊戍，招集遺民，以雪私恥。<span class="jiazhu">以蕭氏篡宋，夷滅劉氏故也。數，所角翻。處，昌呂翻。</span>魏主大會公卿於經武殿，<span class="jiazhu"><span class="shu-ming">魏書·帝紀</span>：太和十二年，起經武殿。</span>以議南伐，於淮、泗間大積馬芻。上聞之，以右衞將軍崔慧景爲豫州刺史以備之。<span class="jiazhu">爲下魏入寇張本。</span></p>
<p class="em2 strong" id="online_toc_4"><span class="yinwen">3</span>魏遣員外散騎侍郎邢巒等來聘。<span class="jiazhu">散，悉亶翻。騎，奇寄翻。</span>巒，穎之孫也。<span class="jiazhu">穎，曹魏太常邢貞之後。邢穎見一百二十二卷宋文帝元嘉八年。</span></p>
<p class="em2 strong" id="online_toc_5"><span class="yinwen">4</span>丙子，文惠太子長懋卒。太子風韻甚和，上晚年好遊宴，<span class="jiazhu">好，呼到翻。</span>尙書曹事分送太子省之，由是威加內外。<span class="jiazhu">省，悉景翻。</span></p>
<p class="em2 strong" id="online_toc_6">太子性奢靡，治堂殿、園囿過於上宮，<span class="jiazhu">治，直之翻。</span>費以千萬計，恐上望見之，乃傍門列脩竹；凡諸服玩，率多僭侈，啓於東田起小苑，使東宮將吏更番築役，<span class="jiazhu">將，卽亮翻。更，工衡翻。更番，分番更作也。</span>營城包巷，彌亙華遠。<span class="jiazhu">言其彌極華麗，而延亙又遼遠也。</span>上性雖嚴，多布耳目，太子所爲，人莫敢以聞。上嘗過太子東田，見其壯麗，大怒，收監作主帥；太子皆藏之，由是大被誚責。<span class="jiazhu">監，工銜翻。帥，所類翻。被，皮義翻。誚，才笑翻。</span></p>
<p class="em2 strong" id="online_toc_7">又使嬖人徐文景造輦及乘輿御物；<span class="jiazhu">嬖，卑義翻，又博計翻。乘，繩證翻。</span>上嘗幸東宮，怱怱不暇藏輦，<span class="jiazhu">怱怱者，急遽之意。</span>文景乃以佛像內輦中，故上不疑。文景父陶仁謂文景曰：<span class="yinhao">「我正當掃墓待喪耳！」</span><span class="jiazhu">掃墓，謂掃除墓地也。</span>仍移家避之。後文景竟賜死，陶仁遂不哭。</p>
<p class="em2 strong" id="online_toc_8">及太子卒，上履行東宮，<span class="jiazhu">行，下孟翻。</span>見其服玩，大怒，敕有司隨事毀除。以竟陵王子良與太子善，而不啓聞，幷責之。</p>
<p class="em2 strong" id="online_toc_9">太子素惡西昌侯鸞，嘗謂子良曰：<span class="yinhao">「我意中殊不喜此人，不解其故，<span class="jiazhu">惡，烏路翻。喜，許記翻。解，戶買，曉也。</span>當由其福薄故也。」</span>子良爲之救解。<span class="jiazhu">爲，于僞翻。</span>及鸞得政，太子子孫無遺焉。<span class="jiazhu">西昌侯夷滅太子子孫事見後。按鸞翦除高、武諸子及太子子孫以成篡事，文惠雖不惡之，其子孫亦不能免也。觀隆昌、建武時事，君子謂文惠知所惡矣。</span></p>
<p class="em2 strong" id="online_toc_10"><span class="yinwen">5</span>二月，魏主始耕藉田於平城南。<span class="jiazhu">魏起於北荒，未嘗講古者天子親耕之禮，今孝文始行之。藉，在亦翻。</span></p>
<p class="em2 strong" id="online_toc_11"><span class="yinwen">6</span>雍州刺史王奐惡寧蠻長史劉興祖，收繫獄，<span class="jiazhu">雍，於用翻。惡，烏路翻。蕭子顯<span class="shu-ming">齊志</span>，寧蠻府屬雍州，別領西新安、義寧、南襄、北建武、蔡陽、永安、安定、懷化、武寧、新陽、義安、高安、左義陽、南襄城、廣昌、東襄城、北襄城、懷安、北弘農、西弘農、析陽、北義陽、漢廣、中襄城等蠻郡。</span>誣其搆扇山蠻，欲爲亂。敕送興祖下建康；<span class="jiazhu">自襄陽順流東至建康，故曰下。</span>奐於獄中殺之，詐云自經。上大怒，遣中書舍人呂文顯、直閤將軍曹道剛將齋仗五百人收奐，<span class="jiazhu">齋仗，齋庫精仗以給禁衞勇力之士。將，卽亮翻。</span>敕鎭西司馬曹虎從江陵步道會襄陽。</p>
<p class="em2 strong" id="online_toc_12">奐子彪，素凶險，奐不能制。長史殷叡，奐之壻也，謂奐曰：<span class="yinhao">「曹、呂來，旣不見眞敕，恐爲姦變，正宜錄取，<span class="jiazhu">錄，收也，攝也。</span>馳啓聞耳。」</span>奐納之。<span class="jiazhu"><span class="shu-ming">考異</span>曰：<span class="shu-ming">南史</span>：<span class="yinhao">「奐子彪議閉門拒命。叡諫曰：『今開門白服接臺使，不過隳官免爵耳。』彪堅執不同。叡又請遣典籤間道送啓，奐從之。典籤出城，爲文顯所執。叡曰：『忠不背國，勇不逃死。』勸奐仰藥。叡與彪同誅。」</span>今從<span class="shu-ming">齊書</span>。</span>彪輒發州兵千餘人，開庫配甲仗，出南堂，陳兵，閉門拒守。奐門生鄭羽叩頭啓奐，乞出城迎臺使，<span class="jiazhu">使，疏吏翻。</span>奐曰：<span class="yinhao">「我不作賊，欲先遣啓自申；正恐曹、呂等小人相陵藉，<span class="jiazhu">陵者侮之而出其上；藉者，蹈之使薦於下。藉，慈夜翻。</span>故且閉門自守耳。」</span>彪遂出，與虎軍戰，兵敗，走歸。三月，乙亥，司馬黃瑤起、寧蠻長史河東裴叔業於城內起兵，攻奐，斬之，<span class="jiazhu">爲後奐子肅食瑤起之肉張本。</span>執彪及弟爽、弼、殷叡，皆伏誅。彪兄融、琛死於建康，琛弟祕書丞肅獨得脫，奔魏。<span class="jiazhu">爲王肅屢引魏兵入寇張本。琛，丑林翻。<span class="shu-ming">考異</span>曰：<span class="shu-ming">南史</span>：<span class="yinhao">「奐弟份自拘請罪，帝宥之。肅屢引魏入至邊，帝謂份曰：『比有北信不？』份曰：『肅近忘墳柏，寧遠憶有臣！』」</span>按奐以三月死，帝以七月殂，是冬，肅始見魏主於鄴。<span class="shu-ming">南史</span>誤也。<span class="shu-ming">齊書</span>無此語。</span></p>
<p class="em2 strong" id="online_toc_13"><span class="yinwen">7</span>夏，四月，甲午，立南郡王昭業爲皇太孫，東宮文武悉改爲太孫官屬，<span class="jiazhu">東宮官屬，文則太傅、少傅、詹事、率更令、家令、僕、門大夫、中庶子、中舍人、庶子、洗馬、舍人，武則左右衞率、翊軍·步兵·屯騎三校尉、旅賁中郎將、左右積弩將軍、殿中將軍、員外殿中將軍、常從虎賁督。</span>以太子妃琅邪王氏爲皇太孫太妃，南郡王妃何氏爲皇太孫妃。妃，戢之女也。<span class="jiazhu">何戢見一百三十五卷高帝建元二年。戢，則立翻，又疾立翻。</span></p>
<p class="em2 strong" id="online_toc_14"><span class="yinwen">8</span>魏太尉丕等請建中宮，戊戌，立皇后馮氏。后，熙之女也。<span class="jiazhu">爲後馮后以讒廢張本。</span>魏主以<span class="shu-ming">白虎通</span>云：<span class="jiazhu">漢章帝集諸儒於白虎觀，議<span class="shu-ming">五經</span>同異，作<span class="shu-ming">白虎通</span>。</span><span class="yinhao">「王者不臣妻之父母」</span>，下詔令太師上書不稱臣，入朝不拜，<span class="jiazhu">朝，直遙翻。</span>熙固辭。</p>
<p class="em2 strong" id="online_toc_15"><span class="yinwen">9</span>光城蠻帥征虜將軍田益宗帥部落四千餘戶叛，降于魏。<span class="jiazhu">沈約曰：光城郡，疑大明中分弋陽所立。<span class="shu-ming">五代史志</span>曰：光州光山縣，舊置光城郡。蠻帥，所類翻；宗帥，讀曰率。降，戶江翻。</span></p>
<p class="em2 strong" id="online_toc_16"><span class="yinwen">10</span>五月，壬戌，魏主宴四廟子孫於宣文堂，親與之齒，用家人禮。<span class="jiazhu">四廟子孫，謂世祖、恭宗、高宗、顯祖之子孫也。太和十二年起宣文堂、經武殿。用家人禮者，略君臣之敬而序長幼之齒。</span></p>
<p class="em2 strong" id="online_toc_17"><span class="yinwen">11</span>甲子，魏主臨朝堂，<span class="jiazhu">朝，直遙翻。</span>引公卿以下決疑政，錄囚徒。帝謂司空穆亮曰：<span class="yinhao">「自今朝廷政事，日中以前，卿等先自論議；日中以後，朕與卿等共決之。」</span></p>
<p class="em2 strong" id="online_toc_18"><span class="yinwen">12</span>丙子，以宜都王鏗爲南豫州刺史。<span class="jiazhu">鏗，上耕翻。</span>先是廬陵王子卿爲南豫州刺史，<span class="jiazhu">先，悉薦翻。</span>之鎭，道中戲部伍爲水軍，上聞之，大怒，殺其典籤；以鏗代之。子卿還第，上終身不與相見。</p>
<p class="em2 strong" id="online_toc_19"><span class="yinwen">13</span>襄陽蠻酋雷婆思等帥戶千餘求內徙於魏，魏人處之沔北。<span class="jiazhu">是時沔北之地猶爲齊境。雷婆思等蓋居沔南，徙處沔北，則稍近魏境耳。酋，慈由翻。帥，讀曰率。處，昌呂翻。</span></p>
<p class="em2 strong" id="online_toc_20"><span class="yinwen">14</span>魏主以平城地寒，六月雨雪，<span class="jiazhu">極陰之地，盛夏雨雪。雨，王遇翻；自上而下曰雨。</span>風沙常起，<span class="jiazhu">風沙，大風揚沙也。</span>將遷都洛陽；恐羣臣不從，乃議大舉伐齊，欲以脅衆。齋於明堂左个，<span class="jiazhu">鄭玄曰：明堂左个，大寢南堂東偏也。个，古賀翻。</span>使太常卿王諶筮之，遇<span class="shu-ming">革</span>，帝曰：<span class="yinhao">「『湯、武革命，應乎天而順乎人。』<span class="jiazhu">此<span class="shu-ming">革卦</span>之<span class="shu-ming">彖辭</span>也。諶，氏壬翻。</span>吉孰大焉！」</span>羣臣莫敢言。尙書任城王澄曰：<span class="yinhao">「陛下奕葉重光，帝有中土；<span class="jiazhu">任，音壬。重，直龍翻。</span>今出師以征未服，而得湯、武革命之象，未爲全吉也。」</span>帝厲聲曰：<span class="yinhao">「繇云：『大人虎變』，何言不吉！」</span><span class="jiazhu">繇，直又翻。<span class="yinhao">「大人虎變」</span>，<span class="shu-ming">革</span>九五<span class="shu-ming">爻辭</span>。九五，君位也，故引以難澄。</span>澄曰：<span class="yinhao">「陛下龍興已久，何得今乃虎變！」</span>帝作色曰：<span class="yinhao">「社稷我之社稷，任城欲沮衆邪！」</span>澄曰：<span class="yinhao">「社稷雖爲陛下之有，臣爲社稷之臣，安可知危而不言！」</span>帝久之乃解，曰：<span class="yinhao">「各言其志，夫亦何傷！」</span></p>
<p class="em2 strong" id="online_toc_21">旣還宮，<span class="jiazhu">自明堂左个還宮。</span>召澄入見，逆謂之曰：<span class="yinhao">「嚮者<span class="shu-ming">革卦</span>，今當更與卿論之。明堂之忿，恐人人競言，沮我大計，故以聲色怖文武耳。相識朕意。」</span><span class="jiazhu">見，賢遍翻。沮，在呂翻。怖，普布翻。</span>因屛人謂澄曰：<span class="yinhao">「今日之舉，誠爲不易。<span class="jiazhu">屛，必郢翻。易，以豉翻。</span>但國家興自朔土，徙居平城；此乃用武之地，非可文治。今將移風易俗，其道誠難，朕欲因此遷宅中原，卿以爲何如？」</span><span class="jiazhu">魏主始與任城王澄言其情。</span>澄曰：<span class="yinhao">「陛下欲卜宅中土以經略四海，此周、漢所以興隆也。」</span><span class="jiazhu">比之周成、康，漢光、明也。</span>帝曰：<span class="yinhao">「北人習常戀故，必將驚擾，柰何？」</span><span class="jiazhu">後穆泰等之謀，卒如帝所慮。</span>澄曰：<span class="yinhao">「非常之事，故非常人之所及。陛下斷自聖心，<span class="jiazhu">斷，丁亂翻。</span>彼亦何所能爲！」</span>帝曰：<span class="yinhao">「任城，吾之子房也！」</span><span class="jiazhu">張良贊漢高帝遷都長安，故以爲比。</span></p>
<p class="em2 strong" id="online_toc_22">六月，丙戌，命作河橋，欲以濟師。祕書監盧淵上表，以爲：<span class="yinhao">「前代承平之主，未嘗親御六軍，決勝行陳之間；<span class="jiazhu">行，戶剛翻。陳，讀曰陣。</span>豈非勝之不足爲武，不勝有虧威望乎！昔魏武以弊卒一萬破袁紹，<span class="jiazhu">事見六十二卷漢獻帝建安五年。</span>謝玄以步兵三千摧苻秦、<span class="jiazhu">事見一百五卷晉孝武帝太元八年。</span>勝負之變，決於須臾，不在衆寡也。」</span>詔報曰：<span class="yinhao">「承平之主，所以不親戎事，或以同軌無敵，或以懦劣偷安。今謂之同軌則未然，<span class="jiazhu">天下混一，則車同軌，書同文。</span>比之懦劣則可恥，必若王者不當親戎，則先王制革輅，何所施也？<span class="jiazhu">周制五輅，革輅，龍勒條，纓五就，建大白以卽戎。鄭氏<span class="shu-ming">註</span>：革輅，鞔之以革而漆之，無他飾。條，讀爲絛。</span>魏武之勝，蓋由仗順；苻氏之敗，亦由失政；豈寡必能勝衆，弱必能制強邪！」</span>丁未，魏主講武，命尙書李沖典武選。<span class="jiazhu">時欲用兵，命沖典武選，銓擇才勇之士。選，須絹翻。</span></p>
<p class="em2 strong" id="online_toc_23"><span class="yinwen">15</span>建康僧法智與徐州民周盤龍等作亂，<span class="jiazhu">此又一周盤龍，非周奉叔之父。</span>夜，攻徐州城，入之；刺史王玄邈討誅之。<span class="jiazhu">徐州城卽鍾離城。</span></p>
<p class="em2 strong" id="online_toc_24"><span class="yinwen">16</span>秋，七月，癸丑，魏立皇子恂爲太子。<span class="jiazhu">爲魏主後廢恂張本。</span></p>
<p class="em2 strong" id="online_toc_25"><span class="yinwen">17</span>戊子，<span class="jiaozhusup">【嚴：「子」改「午」。】</span>魏中外戒嚴，發露布及移書，稱當南伐。<span class="jiazhu">用兵尙神密。魏主今露其事以布告四方，故亦曰露布；移書，則移書於齊境也。</span>詔發揚、徐州民丁，廣設召募以備之。</p>
<p class="em2 strong" id="online_toc_26">中書郎王融，自恃人地，<span class="jiazhu">王融有俊才，故以人身自高；且王弘曾孫，故以門地自高。</span>三十內望爲公輔。嘗夜直省中，撫案歎曰：<span class="yinhao">「爲爾寂寂，<span class="jiazhu">爾，如此也。寂寂，言冷寞也。</span>鄧禹笑人！」</span><span class="jiazhu">鄧禹年二十四爲漢司徒，融年已過之，故云然。</span>行逢朱雀桁開，喧湫不得進，<span class="jiazhu">朱雀桁當建康朱雀門，跨秦淮南北岸以渡行人，大路所由也。桁開則行者塡咽。湫，子小翻，隘也。<span class="shu-ming">經典釋文</span>曰：湫，徐音秋，又在酒翻。</span>搥車壁歎曰：<span class="yinhao">「車前無八騶，何得稱丈夫！」</span><span class="jiazhu">搥，傳追翻。車前有油壁。自晉以來，諸公、諸從公車前給騶八人。騶，側鳩翻。</span>竟陵王子良愛其文學，特親厚之。</p>
<p class="em2 strong" id="online_toc_27">融見上有北伐之志，數上書獎勸，<span class="jiazhu">獎者，推助以成其事。數，所角翻。</span>因大習騎射。<span class="jiazhu">騎，奇寄翻。</span>及魏將入寇，子良於東府募兵，版融寧朔將將，<span class="jiazhu">宋泰始初，南攻義嘉，軍功者衆，版不能供，始用黃紙。今版授融，蓋重於黃紙也。或曰：未經敕用者謂之版授。</span>使典其事。融傾意招納，得江西傖楚數百人，並有幹用。<span class="jiazhu">傖，助庚翻。</span></p>
<p class="em2 strong" id="online_toc_28">會上不豫，詔子良甲仗入延昌殿侍醫藥；子良以蕭衍、范雲等皆爲帳內軍主。戊辰，遣江州刺史陳顯達鎭樊城。上慮朝野憂遑，<span class="jiazhu">遑，急也，遽也。</span>力疾召樂府奏正聲伎。<span class="jiazhu">江左以清商爲正聲伎。伎，渠綺翻。</span>子良日夜在內，太孫間日參承。<span class="jiazhu">間日，隔一日也。間，古莧翻。參，候也。承，奉也。</span></p>
<p class="em2 strong" id="online_toc_29">戊寅，上疾亟，蹔絕；<span class="jiazhu">氣暫絕而不息也。</span>太孫未入，內外惶懼，百僚皆已變服。王融欲矯詔立子良，詔草已立。蕭衍謂范雲曰：<span class="yinhao">「道路籍籍，皆云將有非常之舉。王元長非濟世才，<span class="jiazhu">王融，字元長。</span>視其敗也。」</span>雲曰：<span class="yinhao">「憂國家者，惟有王中書耳。」</span>衍曰：<span class="yinhao">「憂國，欲爲周、召邪，欲爲豎刁邪？」</span><span class="jiazhu">召，讀曰邵。按<span class="shu-ming">左氏傳</span>：齊桓公旣立子昭爲太子。易牙有寵於衞姬。衞姬生無虧。易牙因豎刁以薦羞於桓公，遂有寵，公許之立無虧。公卒，易牙入，與豎刁殺羣吏而立無虧。昭奔宋。宋襄公伐齊，殺無虧而立昭，是爲孝公。</span>雲不敢答。及太孫來，王融戎服絳衫，於中書省閤口斷東宮仗不得進。<span class="jiazhu">斷，音短。</span>頃之，上復蘇，<span class="jiazhu">復，扶又翻。</span>問太孫所在，因召東宮器甲皆入，以朝事委尙書左僕射西昌侯鸞。<span class="jiazhu">朝，直遙翻。</span>俄而上殂，<span class="jiazhu">年五十四。</span>融處分以子良兵禁諸門。<span class="jiazhu">處，昌呂翻。分，扶問翻。</span>鸞聞之，急馳至雲龍門，不得進，鸞曰：<span class="yinhao">「有敕召我！」</span>排之而入，奉太孫登殿，命左右扶出子良；指麾部署，音響如鍾，殿中無不從命。融知不遂，釋服還省，<span class="jiazhu">釋戎服還中書省也。</span>歎曰：<span class="yinhao">「公誤我！」</span>由是鬱林王深怨之。<span class="jiazhu">太孫卽位，尋見廢弒，史以追廢之號書之。爲後殺王融張本。</span></p>
<p class="em2 strong" id="online_toc_30">遺詔曰：<span class="yinhao">「太孫進德日茂，社稷有寄。子良善相毗輔，思弘治道，<span class="jiazhu">治，直吏翻。</span>內外衆事，無大小悉與鸞參懷，共下意！<span class="jiazhu">參，豫也。懷，思也。命鸞參豫其事，而詳思其可否也。共下意者，令降心相從，以濟國事也。</span>尙書中事，職務根本，悉委右僕射王晏、吏部尙書徐孝嗣；軍旅之略，委王敬則、陳顯達、王廣之、王玄邈、沈文季、張瓌、薛淵等。」</span><span class="jiazhu">自此以上，皆遺詔之辭。瓌，古回翻。</span></p>
<p class="em2 strong" id="online_toc_31">世祖留心政事，務總大體，嚴明有斷，郡縣久於其職，長吏犯法，封刃行誅。故永明之世，百姓豐樂，賊盜屛息。然頗好遊宴，華靡之事，常言恨之，未能頓遣。<span class="jiazhu">遣，袪也，逐也。言未能袪逐遊宴之失也。自此以上，史述帝平生之大略。斷，丁亂翻。長，知兩翻。樂，音洛。屛，必郢翻。好，呼到翻。</span></p>
<p class="em2 strong" id="online_toc_32">鬱林王之未立也，衆皆疑立子良，口語喧騰。武陵王曄於衆中大言曰：<span class="yinhao">「若立長，則應在我；<span class="jiazhu">世祖諸弟，存者曄爲長。長，知兩翻。</span>立嫡，則應在太孫。」</span><span class="jiazhu">鬱林王，諱昭業，字元尙，小字法身，文惠太子長子也，以世嫡立爲皇太孫。</span>由是帝深憑賴之。<span class="jiazhu">太孫已卽位，故書帝。</span>直閤周奉叔、曹道剛素爲帝心膂，並使監殿中直衞；少日，復以道剛爲黃門郎。<span class="jiazhu">監，古銜翻。少，詩沼翻。復，扶又翻。爲西昌侯鸞欲弒帝先除周奉叔、曹道剛張本。</span></p>
<p class="em2 strong" id="online_toc_33">初，西昌侯鸞爲太祖所愛，<span class="jiazhu">事見一百三十五卷高帝建元二年。</span>鸞性儉素，車服儀從，同於素士，所居官名爲嚴能，故世祖亦重之。<span class="jiazhu">鸞初爲安吉令，有嚴能之名。王子侯舊乘纏帷車，鸞獨乘下帷車，儀從如素士。從，才用翻。</span>世祖遺詔，使竟陵王子良輔政，鸞知尙書事。子良素仁厚，不樂世務，<span class="jiazhu">槳，音洛。</span>乃更推鸞，故遺詔云<span class="yinhao">「事無大小，悉與鸞參懷」</span>，子良之志也。<span class="jiazhu">史言子良無奪適之志。</span></p>
<p class="em2 strong" id="online_toc_34">帝少養於子良妃袁氏，<span class="jiazhu">少，詩照翻。</span>慈愛甚著。及王融有謀，<span class="jiazhu">史言奪適之謀出於王融。</span>遂深忌子良。大行出太極殿，子良居中書省，帝使虎賁中郎將潘敞領二百人仗屯太極殿西階以防之。<span class="jiazhu">中書省蓋在太極殿西，故使屯於西階以防子良。賁，音奔。將，卽亮翻。</span>旣成服，諸王皆出，子良乞停至山陵，不許。<span class="jiazhu">乞停中書省，俟梓宮出葬而後出也。</span></p>
<p class="em2 strong" id="online_toc_35">壬午，稱遺詔，以武陵王曄爲衞將軍，與征南大將軍陳顯達並開府儀同三司；尙書左僕射、西昌侯鸞爲尙書令；太孫詹事沈文季爲護軍。<span class="jiazhu">史言遺詔本無此段除授，當時稱遺詔行之。</span>癸未，以竟陵王子良爲太傅；蠲除三調及衆逋，<span class="jiazhu">三調，謂調粟、調帛及雜調也。逋，久負也。</span>省御府及無用池田、邸治，<span class="jiazhu"><span class="yinhao">「治」</span>，據蕭子顯<span class="shu-ming">齊書</span>當作<span class="yinhao">「冶」</span>，謂冶鑄之所也。</span>減關市征稅。先是，蠲原之詔，多無事實，督責如故。<span class="jiazhu">所謂<span class="yinhao">「黃放白催」</span>也。先，悉薦翻。</span>是時西昌侯鸞知政，恩信兩行，衆皆悅之。<span class="jiazhu">史爲西昌侯鸞篡國張本。</span></p>
<p class="em2 strong" id="online_toc_36"><span class="yinwen">18</span>魏山陽景桓公尉元卒。<span class="jiazhu">尉，紆勿翻。</span></p>
<p class="em2 strong" id="online_toc_37"><span class="yinwen">19</span>魏主使錄尙書事廣陵王羽持節安撫六鎭，發其突騎。<span class="jiazhu">騎，奇寄翻；下同。</span>丁亥，魏主辭永固陵；己丑，發平城，南伐，步騎三十餘萬；使太尉丕與廣陵王羽留守平城，並加使持節。<span class="jiazhu">晉制，使持節得殺二千石以下。杜佑曰：留守，周之君陳似其任也，此後無聞。漢和帝南巡，祠園廟，張禹以太尉兼衞留守。晉惠帝幸長安，僕射荀藩等與遺官在洛者爲留臺，承制行事。其後安帝播遷，劉裕亦置留臺。後魏孝文帝南伐，以太尉丕、廣陵王羽留守京師，留守之制因此。</span>羽曰：<span class="yinhao">「太尉宜專節度，臣正可爲副。」</span>魏主曰：<span class="yinhao">「老者之智，少者之決，<span class="jiazhu">言老者經事多，故智慮深遠；少者氣盛，故臨事有斷。少，詩詔翻。</span>汝無辭也。」</span>以河南王幹爲車騎大將軍、都督關右諸軍事，又以司空穆亮、安南將軍盧淵、平南將軍薛胤皆爲幹副，衆合七萬出子午谷。<span class="jiazhu">欲攻梁、益也。</span>胤，辯之曾孫也。<span class="jiazhu">薛辯見一百一十八卷晉安帝義熙十三年。</span></p>
<p class="em2 strong" id="online_toc_38"><span class="yinwen">20</span>鬱林王性辯慧，美容止，善應對，哀樂過人；<span class="jiazhu">樂，音洛。</span>世祖由是愛之。而矯情飾詐，陰懷鄙慝，與左右羣小共衣食，同臥起。</p>
<p class="em2 strong" id="online_toc_39">始爲南郡王，從竟陵王子良在西州，<span class="jiazhu">帝少養於子良妃袁氏，子良爲揚州刺史，故帝從在西州。</span>文惠太子每禁其起居，節其用度。王密就富人求錢，無敢不與。別作鑰鉤，<span class="jiazhu">鉤，所以啓鑰，今謂之鑰匙。</span>夜開西州後閤，與左右至諸營署中淫宴。師史仁祖、侍書胡天翼<span class="jiazhu">王國有師掌導之敎訓，侍書掌敎之書翰。</span>相謂曰：<span class="yinhao">「若言之二宮，<span class="jiazhu">二宮，謂上宮及東宮也。</span>則其事未易；<span class="jiazhu">易，以豉翻。</span>若於營署爲異人所毆<span class="jiazhu">毆，烏口翻。</span>及犬物所傷，豈直罪止一身，亦當盡室及禍。年各七十，餘生豈足吝邪！」</span>數日間，二人相繼自殺，二宮不知也。<span class="jiazhu">人莫知其子之惡，其斯之謂歟。</span>所愛左右，皆逆加官爵，疏於黃紙，使囊盛帶之，<span class="jiazhu">盛，時征翻。</span>許南面之日，依此施行。</p>
<p class="em2 strong" id="online_toc_40">侍太子疾及居喪，憂容號毀，<span class="jiazhu">號，戶刀翻。</span>見者嗚咽；裁還私室，卽歡笑酣飲。常令女巫楊氏禱祀，速求天位。及太子卒，<span class="jiazhu">文惠太子卒於是年正月。</span>謂由楊氏之力，倍加敬信。旣爲太孫，<span class="jiazhu">是年夏四月，自南郡王爲太孫。</span>世祖有疾，又令楊氏禱祀。時何妃猶在西州，<span class="jiazhu">太孫居東宮，何妃尙留西州。</span>世祖疾稍危，太孫與何妃書，紙中央作一大喜字，而作三十六小喜字繞之。</p>
<p class="em2 strong" id="online_toc_41">侍世祖疾，言發淚下。世祖以爲必能負荷大業，<span class="jiazhu">荷，下可翻，又讀如字。</span>謂曰：<span class="yinhao">「五年中一委宰相，汝勿措意；五年外勿復委人。<span class="jiazhu">復，扶又翻。</span>若自作無成，無所多恨。」</span>臨終，執其手曰：<span class="yinhao">「若憶翁，當好作！」</span><span class="jiazhu">作，音佐。韓愈<span class="shu-ming">方橋詩</span>曰：<span class="yinhao">「非閣復非船，可居兼可過。若欲問方橋，方橋如此作。」</span><span class="shu-ming">註</span>云：白樂天、皮日休詩皆自註曰：音佐。朱晦曰：今按<span class="shu-ming">廣韻</span>：作，造也。<span class="shu-ming">荀子</span>：肉腐出蟲，魚枯生蠹，貪利忘身，禍烖及作。音將祚翻，及廉范五袴之謠，皆已爲此音矣。然讀爲佐音者，又將祚之訛也。而世俗所用，從<span class="yinhao">「人」</span>從<span class="yinhao">「故」</span>而切將祚者，又字之俗體也。</span>遂殂。大斂始畢，悉呼世祖諸伎，備奏衆樂。</p>
<p class="em2 strong" id="online_toc_42">卽位十餘日，卽收王融下廷尉，<span class="jiazhu">斂，力贍翻。伎，渠綺翻。下，戶嫁翻。</span>使中丞孔稚珪奏融險躁輕狡，招納不逞，誹謗朝政。<span class="jiazhu">朝，直遙翻。</span>融求援於竟陵王子良，子良憂懼，不敢救，遂於獄賜死，時年二十七。</p>
<p class="em2 strong" id="online_toc_43">初，融欲與東海徐勉相識，每託人召之。勉謂人曰：<span class="yinhao">「王君名高望促，<span class="jiazhu">言名雖高而輕躁，人知其必及禍，故望促。</span>難可輕𧝬衣裾。」</span><span class="jiazhu"><span class="shu-ming">類篇</span>：𧝬，毗祭翻。弊，或從<span class="yinhao">「衣」</span>，此云𧝬者，義與弊同。</span>俄而融及禍。勉由是知名。太學生會稽魏準，以才學爲融所賞；<span class="jiazhu">會，工外翻。</span>融欲立子良，準鼓成其事。<span class="jiazhu">鼓以作氣，言鼓作融氣以成其事。</span>太學生虞羲、丘國賓竊相謂曰：<span class="yinhao">「竟陵才弱，王中書無斷，<span class="jiazhu">斷，丁亂翻。</span>敗在眼中矣。」</span>及融誅，召準入舍人省詰問。<span class="jiazhu">詰，去吉翻。</span>惶懼而死，舉體皆青，時人以爲膽破。</p>
<p class="em2 strong" id="online_toc_44"><span class="yinwen">21</span>壬寅，魏主至肆州，<span class="jiazhu">魏收<span class="shu-ming">志</span>：肆州治九原，天賜二年爲鎭，真君七年置州，領永安、秀容、鴈門郡。而永安郡定襄縣<span class="shu-ming">註</span>云：眞君七年，併雲中、九原、晉昌屬焉，則知魏肆州蓋治定襄之九原也。然此定襄亦非漢之定襄縣地，蓋曹魏所置新昌郡之定襄縣，其地在陘嶺之南，古定襄在陘嶺之北。<span class="shu-ming">隋志</span>：鴈門郡，後周置肆州，隋改曰代州。又有定襄郡，開皇五年置雲州總管府。此蓋因古定襄以名郡，參考可知矣。宋白曰：後魏置肆州於九原；非古九原，漢末曹公所置定襄郡之九原縣也；唐爲秀容縣，忻州定襄郡治焉。<span class="shu-ming">後魏書</span>云：太平四年，置肆州，治秀容城，領靈丘等八郡。</span>見道路民有跛眇者，停駕慰勞，<span class="jiazhu">勞，力到翻。</span>給衣食終身。<span class="jiazhu">此亦可謂惠而不知爲政矣。見者則給衣食，目所不見者，豈能徧給其衣食哉！古之爲政者，孤獨廢疾者皆有以養之，豈必待身親見而後養之也！跛，補火翻。跛者，一足偏短。眇者，一目偏盲。眇，亡沼翻。</span></p>
<p class="em2 strong" id="online_toc_45">大司馬安定王休執軍士爲盜者三人以徇於軍，將斬之。魏主行軍遇之，<span class="jiazhu">行，下孟翻，循行也。</span>命赦之，休不可，曰：<span class="yinhao">「陛下親御六師，將遠清江表，今始行至此，而小人已爲攘盜，不斬之，何以禁姦！」</span>帝曰：<span class="yinhao">「誠如卿言。然王者之體，時有非常之澤。三人罪雖應死，而因緣遇朕，雖違軍法，可特赦之。」</span>旣而謂司徒馮誕曰：<span class="yinhao">「大司馬執法嚴，諸君不可不愼。」</span><span class="jiazhu">馮誕后戚，旣親且貴，故語之以儆百司。</span>於是軍中肅然。</p>
<p class="margin2" id="online_toc_46">臣光曰：人主之於其國，譬猶一身，視遠如視邇，在境如在庭。舉賢才以任百官，修政事以利百姓，則封域之內無不得其所矣。是以先王黈纊塞耳，前旒蔽明，欲其廢耳目之近用，推聰明於四遠也。<span class="jiazhu">東方朔曰：冕而前旒，所以蔽明；黈纊充耳，所以塞聰。如淳<span class="shu-ming">註</span>曰：黈，音主苟翻，謂以玉爲瑱，用黈纊懸之也。師古曰：如說非也。黈，黃色也；纊，綿也。以黃綿爲丸，用組懸之，垂兩耳邊，示不外聽；非玉填之懸也。塞，悉則翻。</span>彼廢疾者宜養，當命有司均之於境內；今獨施於道路之所遇，則所遺者多矣。其為仁也，不亦微乎！況赦罪人以橈有司之法，<span class="jiazhu">橈，奴敎翻。</span>尤非人君之體也。惜也！孝文，魏之賢君，而猶有是乎！</p>
<p class="em2 strong" id="online_toc_47"><span class="yinwen">22</span>戊申，魏主至幷州。幷州刺史王襲，治有聲跡，<span class="jiazhu">治，直吏翻。</span>境內安靜，帝嘉之。襲敎民多立銘置道側，虛稱其美；帝聞而問之，襲對不以實。帝怒，降襲號二等。<span class="jiazhu">號者，所領將軍號也。</span></p>
<p class="em2 strong" id="online_toc_48"><span class="yinwen">23</span>九月，壬子，魏遣兼員外散騎常侍勃海高聰等來聘。</p>
<p class="em2 strong" id="online_toc_49"><span class="yinwen">24</span>丁巳，魏主詔車駕所經，傷民秋稼者，畝給穀五斛。</p>
<p class="em2 strong" id="online_toc_50"><span class="yinwen">25</span>辛酉，追尊文惠太子爲文皇帝，廟號世宗。</p>
<p class="em2 strong" id="online_toc_51"><span class="yinwen">26</span>世祖梓宮下渚，<span class="jiazhu">渚，在東府前，秦淮之渚也。</span>帝於端門內奉辭。轀輬車未出端門，亟稱疾還內。<span class="jiazhu">端門，宮之正南門。內，大內也。轀，立溫。輬，音涼。</span>裁入閤，卽於內奏胡伎，鞞鐸之聲，響震內外。<span class="jiazhu">伎，渠綺翻。鞞，頻迷翻。</span>丙寅，葬武皇帝於景安陵，廟號世祖。<span class="jiazhu">景安陵亦在武進，帝遺詔所命陵名也，在休安陵東所卜第三處。休安陵，蓋帝祖宋太常樂子所葬，高帝受禪，尊爲休安陵。</span></p>
<p class="em2 strong" id="online_toc_52"><span class="yinwen">27</span>戊辰，魏主濟河；庚午，至洛陽；壬申，詣故太學觀<span class="shu-ming">石經</span>。<span class="jiazhu">故太學，漢、魏所營者。</span></p>
<p class="em2 strong" id="online_toc_53"><span class="yinwen">28</span>乙亥，鄧至王像舒彭遣其子舊朝于魏，<span class="jiazhu">朝，直遙翻。</span>且請傳位於舊；魏主許之。</p>
<p class="em2 strong" id="online_toc_54"><span class="yinwen">29</span>魏主自發平城至洛陽，霖雨不止。丙子，詔諸軍前發。丁丑，帝戎服，執鞭乘馬而出。羣臣稽顙於馬前。<span class="jiazhu">稽顙於前，將諫南伐也。稽，音啓。</span>帝曰：<span class="yinhao">「廟算已定，大軍將進，諸公更欲何云？」</span>尙書李沖等曰：<span class="yinhao">「今者之舉，天下所不願，唯陛下欲之；臣不知陛下獨行，竟何之也！<span class="jiazhu">言違衆南伐，無異獨行。</span>臣等有其意而無其辭，敢以死請！」</span>帝大怒曰：<span class="yinhao">「吾方經營天下，期於混臺，而卿等儒生，屢疑大計，斧鉞有常，卿勿復言！」</span><span class="jiazhu">此亦所以怖羣臣而決遷都之計也。復，扶又翻。</span>策馬將出。於是安定王休等並慇勤泣諫。帝及諭羣臣曰：<span class="yinhao">「今者興發不小，動而無成，何以示後！朕世居幽朔，欲南遷中土；苟不南伐，當遷都於此，王公以爲何如？欲遷者左，不欲者右。」</span><span class="jiaozhusup">【章：十二行本「右」下有「安定王休等相帥如右」九字；乙十一行本同；孔本同；張校同。】</span>南安王楨進曰：<span class="yinhao">「『成大功者不謀於衆。』<span class="jiazhu">引奏商鞅之言。</span>今陛下苟輟南伐之謀，遷都洛邑此臣等之願，蒼生之幸也。」</span>羣臣皆呼萬歲。時舊人雖不願內徙，<span class="jiazhu">舊人，謂與魏同起於北荒之子孫，卽所謂國人。</span>而憚於南伐，無敢言者；遂定遷都之計。</p>
<p class="em2 strong" id="online_toc_55">李沖言於上曰：<span class="yinhao">「陛下將定鼎洛邑，宗廟宮室，非可馬上遊行以待之。願陛下暫還代都，俟羣臣營畢功，然後備文物、鳴和鸞而臨之。」</span>帝曰：<span class="yinhao">「朕將巡省州郡，<span class="jiazhu">省，悉景翻。</span>至鄴小停，春首卽還，未宜歸北。」</span><span class="jiazhu">不肯歸北，蓋慮北人歸代復戀土重遷也。</span>乃遣任城王澄還平城，諭留司百官以遷都之事，曰：<span class="yinhao">「今日眞所謂革也。<span class="jiazhu">謂前筮之遇<span class="shu-ming">革</span>，今之遷都眞以革北方之俗。<span class="shu-ming">易·說卦</span>曰：革，去故也。</span>王其勉之！」</span></p>
<p class="em2 strong" id="online_toc_56">帝以羣臣意多異同，謂衞尉卿、鎭南將軍于烈曰：<span class="yinhao">「卿意如何？」</span>烈曰：<span class="yinhao">「陛下聖略淵遠，非愚淺所測。若隱心而言，<span class="jiazhu">隱，度也。度，徒洛翻。</span>樂遷之與戀舊，適中半耳。」</span><span class="jiazhu">樂，音洛。中，竹仲翻。</span>帝曰：<span class="yinhao">「卿旣不唱異，<span class="jiazhu">言不唱爲異論也。</span>卽是肯同，深感不言之益。」</span>使還鎭平城，曰：<span class="yinhao">「留臺庶政一以相委。」</span>烈，栗磾之孫也。<span class="jiazhu">于栗磾事魏道武帝，健將也。磾，于奚翻。</span></p>
<p class="em2 strong" id="online_toc_57">先是，北地民支酉聚衆數千，起兵於長安城北石山，<span class="jiazhu">北地郡，魏孝文帝太和十一年置班州，十四年改邠州。按<span class="shu-ming">水經註</span>，石山當在長安城東北，有敷谷，敷水出焉，北流注于渭。先，悉薦翻。</span>遣使告梁州刺史陰智伯；<span class="jiazhu">欲邀結齊師以爲應援。使，疏吏翻。</span>秦州民王廣亦起兵應之，攻執魏刺史劉藻，秦、雍間七州民皆響震，<span class="jiazhu">七州：雍、岐、秦、南秦、涇、邠、華也。雍，於用翻。</span>衆至十萬，各守堡壁以待齊救。魏河南王幹引兵擊之，幹兵大敗；支酉進至咸陽北濁谷，穆亮與戰，又敗；<span class="jiazhu"><span class="shu-ming">考異</span>曰：<span class="shu-ming">齊書</span><span class="yinhao">「穆亮」</span>作<span class="yinhao">「繆老生」</span>，今從<span class="shu-ming">魏書</span>。</span>陰智伯遣軍主席德仁等將兵數千與相應接。酉等進向長安，盧淵、薛胤等拒擊，大破之，降者數萬口。<span class="jiazhu">降，戶江翻。</span>淵唯誅首惡，餘悉不問，獲酉、廣，並斬之。</p>
<p class="em2 strong" id="online_toc_58"><span class="yinwen">30</span>冬，十月，戊寅朔，魏主如金墉城，徵穆亮，<span class="jiazhu">徵穆亮於關右。</span>使與尙書李沖、將作大匠董爾經營洛都。<span class="jiazhu"><span class="yinhao">「董爾」</span>，<span class="shu-ming">北史</span>作<span class="yinhao">「董爵」</span>。</span>己卯，如河南城；乙酉，如豫州；<span class="jiazhu">自金墉西如河南，又自河南東如豫州。此豫州謂虎牢城也。魏明元帝取虎牢置豫州；獻文帝取懸瓠又置豫州，以虎牢爲北豫州；今主太和十九年罷北豫州，置東中府。</span>癸巳，舍于石濟。乙未，魏解嚴，設壇于滑臺城東，告行廟以遷都之意。<span class="jiazhu">遷都之議旣定，停南伐之師，故解嚴。奉神主而行，故有行廟。</span>大赦。起滑臺宮。任城王澄至平城，衆始聞遷都，莫不驚駭。澄援引古今，徐以曉之，衆乃開伏。<span class="jiazhu">開，發也。伏，厭伏也。言北人安土重遷，蔽於此說，不肯降心以相從。澄援引曉喻以發其蒙，莫不厭伏也。</span>澄還報於滑臺。魏主喜曰：<span class="yinhao">「非任城，朕事不成。」</span></p>
<p class="em2 strong" id="online_toc_59"><span class="yinwen">31</span>壬寅，尊皇太孫太妃爲皇太后；<span class="jiazhu">卽文惠太子妃王氏也。</span>立妃爲皇后。<span class="jiazhu">卽何妃也。</span></p>
<p class="em2 strong" id="online_toc_60"><span class="yinwen">32</span>癸卯，魏主如鄴城。王肅見魏主於鄴，<span class="jiazhu">是年三月王肅奔魏，今方得見魏主。</span>陳伐齊之策。魏主與之言，不覺促席移晷。<span class="jiazhu">降人初至，君臣情分甚爲闊疏。言有當心，故促席近前以聽之，不覺其分之疏也；與之言而弗厭倦，日爲之移晷，不覺其久也。</span>自是器遇日隆，親舊貴臣莫能間也。魏主或屛左右與肅語，至夜分不罷，<span class="jiazhu">間，古莧翻。屛，必郢翻。</span>自謂君臣相得之晚。尋除輔國將軍、大將軍長史。時魏主方議興禮樂，變華風，凡威儀文物，多肅所定。</p>
<p class="em2 strong" id="online_toc_61"><span class="yinwen">33</span>乙巳，魏主遣安定王休帥從官迎家於平城。<span class="jiazhu">帥，讀曰率。從，才用翻。</span></p>
<p class="em2 strong" id="online_toc_62"><span class="yinwen">34</span>辛亥，封皇弟昭文爲新安王，昭秀爲臨海王，昭粲爲永嘉王。</p>
<p class="em2 strong" id="online_toc_63"><span class="yinwen">35</span>魏主築宮於鄴西，十一月，癸亥，徙居之。</p>
<p class="em2 strong" id="online_toc_64"><span class="yinwen">36</span>御史丞江淹劾奏前益州刺史劉悛、梁州刺史陰智伯贓貨巨萬，皆抵罪。初，悛罷廣、司二州，<span class="jiazhu">按<span class="shu-ming">齊書·劉悛傳</span>：悛出督廣州，世祖自尋陽東下，遇悛舟於渚間。是時，齊未受禪也。罷廣州計當在世祖居東宮時。世祖卽位，悛自廣陵遷督司州，徵入爲長兼侍中。悛，七倫翻，又丑緣翻。</span>傾貲以獻世祖，家無留儲。在益州，作金浴盆，餘物稱是。及鬱林王卽位，悛所獻減少。<span class="jiazhu">稱，尺證翻。少，詩沼翻。<span class="shu-ming">悛傳</span>云：悛作金浴盆等，欲以獻世祖。還都而世祖晏駕，鬱林新立，遂減其所獻。</span>帝怒，收悛付廷尉，欲殺之；西昌侯鸞救之，得免，猶禁錮終身。悛，勔之子也。<span class="jiazhu">劉勔死於桂陽之難。</span></p>
</div></body></html>