<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百·唐紀十六·高宗天皇大聖大弘孝皇帝上之下</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="唐紀十六">唐紀十六</span></span></h1>
<p><span class="jiazhu">起旃蒙單閼<span class="biaozhusup" data-rel="（乙卯）"></span>十月，盡玄黓閹茂<span class="biaozhusup" data-rel="（壬戌）"></span>七月，凡六年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="高宗天皇大聖大弘孝皇帝上之下">高宗天皇大聖大弘孝皇帝上之下</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="永徽六年">永徽六年</span></span><span class="biaozhusup" data-rel="（乙卯、西元六五五年）"></span></p>
<p class="em2 strong"><span class="yinwen">1</span>冬，十月，己酉，下詔稱：<span class="yinhao">「王皇后、蕭淑妃謀行鴆毒，廢爲庶人，母及兄弟，並除名，流嶺南。」</span>許敬宗奏：<span class="yinhao">「故特進贈司空王仁祐告身尙存，使逆亂餘孽猶得爲蔭，<span class="jiazhu">唐制：凡受官者皆給以符，謂之告身。司空，正一品。凡三品以上，蔭及曾孫。</span>並請除削。」</span>從之。</p>
<p class="em2 strong">乙卯，百官上表請立中宮，<span class="jiazhu">上，時掌翻；下同。</span>乃下詔曰：<span class="yinhao">「武氏門著勳庸，地華纓黻，往以才行選入後庭，<span class="jiazhu">行，下孟翻。</span>譽重椒闈，德光蘭掖。朕昔在儲貳，特荷先慈，常得侍從，弗離朝夕，<span class="jiazhu">荷，下可翻。從，才用翻。離，力智翻。</span>宮壼之內，恆自飭躬，<span class="jiazhu">恆，戶登翻。</span>嬪嬙之間，未嘗迕目，<span class="jiazhu">嬙，慈良翻，婦官也。迕，五故翻。逆而視之，謂之迕目。</span>聖情鑒悉，每垂賞歎，遂以武氏賜朕，事同政君，<span class="jiazhu">政君，事見二十七卷漢宣帝甘露三年。</span>可立爲皇后。」</span></p>
<p class="em2 strong">丁巳，赦天下。是日，皇后上表稱：<span class="yinhao">「陛下前以妾爲宸妃，韓瑗、來濟面折庭爭，<span class="jiazhu">事見上卷上年。珇，于眷翻。折，之舌翻。爭，讀曰諍。</span>此旣事之極難，豈非深情爲國，<span class="jiazhu">爲，于僞翻。</span>乞加褒賞。」</span>上以表示瑗等，瑗等彌憂懼，屢請去位，上不許。</p>
<p class="em2 strong">十一月，丁卯朔，臨軒命司空李勣齎璽綬册皇后武氏。<span class="jiazhu">璽，斯氏翻。綬，音受。</span>是日，百官朝皇后於肅義門。</p>
<p class="em2 strong">故后王氏，故淑妃蕭氏，並囚於別院，上嘗念之，間行至其所，<span class="jiazhu">間，古莧翻。</span>見其室封閉極密，惟竅壁以通食器，惻然傷之，呼曰：<span class="yinhao">「皇后、淑妃安在？」</span>王氏泣對曰：<span class="yinhao">「妾等得罪爲宮婢，何得更有尊稱！」</span><span class="jiazhu">稱，尺證翻。</span>又曰：<span class="yinhao">「至尊若念疇昔，使妾等再見日月，乞名此院爲回心院。」</span>上曰：<span class="yinhao">「朕卽有處置。」</span><span class="jiazhu">處，昌呂翻。</span>武后聞之，大怒，遣人杖王氏及蕭氏各一百，斷去手足，捉<span class="jiaozhusup">章：十二行本「捉」作「投」；乙十一行本同；孔本同；張校同。</span>酒甕中，曰：<span class="yinhao">「令二嫗骨醉！」</span><span class="jiazhu">斷，丁管翻。去，羌呂翻。嫗，威遇翻。</span>數日而死，又斬之。王氏初聞宣敕，再拜曰：<span class="yinhao">「願大家萬歲！昭儀承恩，死自吾分。」</span>淑妃罵曰：<span class="yinhao">「阿武妖猾，乃至於此！願他生我爲貓，阿武爲鼠，生生扼其喉。」</span>由是宮中不畜貓。<span class="jiazhu">分，扶問翻，妖，於喬翻。畜，吁玉翻。</span>尋又改王氏姓爲蟒氏，<span class="jiazhu">蟒，莫朗翻。蛇最大者曰蟒。</span>蕭氏爲梟氏。<span class="jiazhu">梟，古堯翻。</span>武后數見王、蕭爲祟，被髮瀝血如死時狀。後徙居蓬萊宮，復見之，<span class="jiazhu">數，所角翻。祟，雖遂翻。復，扶又翻。大明宮接西內，宮城之東北曰東內，本永安宮，貞觀八年置，九月，更名大門宮，以備太上皇清暑。後高宗以風痹，厭西內湫濕，龍朔三年始大興葺，曰蓬萊宮。</span>故多在洛陽，終身不歸長安。</p>
<p class="em2 strong">己巳，許敬宗奏曰：<span class="yinhao">「永徽爰始，國本未生，權引彗星，越升明兩。<span class="jiazhu">《易·離卦·大象》曰：明兩作離，大人以繼明照四方。彗，祥歲翻。</span>近者元妃載誕，正胤降神，<span class="jiazhu">言代王弘，武后之子，當立。</span>重光日融，爝暉宜息。<span class="jiazhu">崔豹《古今注》曰：漢文（？）帝爲太子，樂人歌四章以贊太子之德：一曰《日重光》，二曰《月重輪》，三曰《星重暉》，四曰《海重潤》。《莊子》曰：日月出矣而爝火不息，其於光也不亦難乎！重，直龍翻。爝，卽略翻。</span>安可反植枝幹，久易位於天庭；倒襲裳衣，使違方於震位！<span class="jiazhu">震，長子也，以守社稷宗廟，爲祭主也。</span>又，父子之際，人所難言，<span class="jiazhu">漢武帝語田千秋之辭。</span>事或犯鱗，必嬰嚴憲，<span class="jiazhu">驪龍頷下有逆鱗徑尺，嬰之則死；諭人主之威不可犯也。</span>煎膏染鼎，臣亦甘心。」</span>上召見，問之，對曰：<span class="yinhao">「皇太子，國之本也，本猶未正，萬國無所係心。且在東宮者，所出本微，今知國家已有正嫡，必不自安。竊位而懷自疑，恐非宗廟之福，願陛下熟計之。」</span>上曰：<span class="yinhao">「忠已自讓。」</span>對曰：<span class="yinhao">「能爲太伯，願速從之。」</span></p>
<p class="em2 strong"><span class="yinwen">2</span>西突厥頡苾達度設數遣使請兵討沙鉢羅可汗。<span class="jiazhu">厥，九勿翻。數，所角翻。使，疏吏翻。可，從刊入聲。汗，音寒。</span>甲戌，遣豐州都督元禮臣册拜頡苾達度設爲可汗，禮臣至碎葉城，<span class="jiazhu">自弓月城過思渾川，渡伊麗河至碎葉界，又西行千里至碎葉城，屬焉耆都督府界。</span>沙鉢羅發兵拒之，不得前。頡苾達度設部落多爲沙鉢羅所倂，餘衆寡弱，不爲諸姓所附，禮臣竟不册拜而歸。</p>
<p class="em2 strong"><span class="yinwen">3</span>中書侍郎李義府參知政事。義府容貌溫恭，與人語，必嬉怡微笑，而狡險忌克，故時人謂義府笑中有刀；又以其柔而害物，謂之李貓。</p>
<p class="strong"><span class="section" id="title-4"><span data-head-description="" data-head-level="h4" data-head-title="顯慶元年">顯慶元年</span></span><span class="biaozhusup" data-rel="（丙辰、西元六五六年）"></span></p>
<p class="em2 strong"><span class="yinwen">1</span>春，正月，辛未，以皇太子忠爲梁王、梁州刺史；立皇后子代王弘爲皇太子，生四年矣。忠旣廢，官屬皆懼罪亡匿，無敢見者；右庶子李安仁獨候忠，泣涕拜辭而去。安仁，綱之孫也。<span class="jiazhu">李綱著節於隋、唐之間。</span></p>
<p class="em2 strong"><span class="yinwen">2</span>壬申，赦天下，改元。</p>
<p class="em2 strong"><span class="yinwen">3</span>二月，辛亥，贈武士彠司徒，賜爵周國公。<span class="jiazhu">彠，一虢翻。</span></p>
<p class="em2 strong"><span class="yinwen">4</span>三月，以度支侍郎杜正倫爲黃門侍郎、同三品。<span class="jiazhu">顯慶元年，改戶部爲度支。度，徒洛翻。</span></p>
<p class="em2 strong"><span class="yinwen">5</span>夏，四月，壬子，矩州人謝無靈舉兵反，<span class="jiazhu">矩州諸蠻亦東謝蠻之種落。武德四年置矩州。</span>黔州都督李子和討平之。<span class="jiazhu">黔，音琴。</span></p>
<p class="em2 strong"><span class="yinwen">6</span>己未，上謂侍臣曰：<span class="yinhao">「朕思養人之道，未得其要，公等爲朕陳之！」</span><span class="jiazhu">爲，于僞翻。</span>來濟對曰：<span class="yinhao">「昔齊桓公出游，見老而飢寒者，命賜之食，老人曰：『願賜一國之飢者。』賜之衣，曰：『願賜一國之寒者。』公曰：『寡人之廩府安足以周一國之飢寒！』老人曰：『君不奪農時，則國人皆有餘食矣！不奪蠶要，則國人皆有餘衣矣！』故人君之養人，在省其征役而已。今山東役丁，歲別數萬，役人則人大勞，取庸則人大費。臣願陛下量公家所須外，餘悉免之。」</span><span class="jiazhu">量，音良。</span>上從之。</p>
<p class="em2 strong"><span class="yinwen">7</span>六月，辛亥，禮官奏停太祖、世祖配祀，<span class="jiazhu">高祖受禪，追尊祖虎曰景皇帝，廟號太祖；考昺曰元皇帝，廟號世祖。</span>以高祖配昊天於圜丘，太宗配五帝於明堂；<span class="jiazhu">武德初，立圜丘壇於明德門外道東二里，壇制四成，各廣八尺一寸，下成廣二十丈，再成廣十五丈，三成廣十丈，四成廣五丈。每祀，則昊天上帝及配帝設位于平座，藉用藁秸，器用陶匏，五方上帝、日月、內官、中官、外官及衆星，並皆從祀。其五方帝及日月七座，在壇之第二等內；五星已下官五十五座，在壇之第三等；二十八宿已下官一百三十五座，在壇之第四等；外官一百二十二座，在壇下外壝之內；衆星三百六十座，在外壝之外。以景帝配圜丘，元帝配明堂。</span>從之。</p>
<p class="em2 strong"><span class="yinwen">8</span>秋，七月，乙丑，西洱蠻酋長楊棟附、顯和蠻酋長王郎<span class="jiaozhusup">章：十二行本「郎」作「羅」；乙十一行本同。</span>祁、郎·昆·棃·盤四州酋長王伽衝等帥衆內附。<span class="jiazhu">黎州本西寧州，武德七年，分南寧州二縣置，貞觀八年，更名黎州。其地北接昆州，晉梁水郡地也。盤州本西平州，武德四年置，貞觀八年，更名，晉興古郡地也。洱，乃吏翻。酋，慈由翻。帥，讀曰率。</span></p>
<p class="em2 strong"><span class="yinwen">9</span>癸未，以中書令崔敦禮爲太子少師、同中書門下三品。</p>
<p class="em2 strong">八月，丙申，固安昭公崔敦禮薨。<span class="jiazhu">《諡法》：容儀恭美曰昭；昭德有勞曰昭。</span></p>
<p class="em2 strong"><span class="yinwen">10</span>辛丑，葱山道行軍總管程知節擊西突厥，與歌邏、<span class="jiaozhusup">章：十二行本「邏」下有「祿」字；乙十一行本同；孔本同；退齋校同。</span>處月二部戰於榆慕谷，<span class="jiazhu">處月、處密、姑蘇、歌邏祿、弩失畢五姓之衆，賀魯爲葉護時所統也。據《新書》，歌邏祿卽葛邏祿也。<span class="yinhao">「榆慕谷」</span>，《舊書·本紀》作<span class="yinhao">「榆幕谷」</span>。</span>大破之，斬首千餘級，副總管周智度攻突騎施、處木昆等部於咽城，拔之，<span class="jiazhu">西突厥咄陸五啜，處木昆、突騎施皆一啜也。據《新書》，咽城卽處木昆所居。處，昌呂翻。</span>斬首三萬級。</p>
<p class="em2 strong"><span class="yinwen">11</span>乙巳，龜茲王布失畢入朝。<span class="jiazhu">龜茲，音丘慈。朝，直遙翻。</span></p>
<p class="em2 strong"><span class="yinwen">12</span>李義府恃寵用事。洛州婦人淳于氏，美色，繫大理獄，義府屬大理寺丞畢正義枉法出之，<span class="jiazhu">屬，之欲翻。</span>將納爲妾，大理卿段寶玄疑而奏之。上命給事中劉仁軌等鞫之，義府恐事洩，逼正義自縊於獄中。<span class="jiazhu">縊，於計翻。</span>上知之，原義府罪不問。</p>
<p class="em2 strong">侍御史漣水王義方欲奏彈之，<span class="jiazhu">漣水，舊曰襄賁，置東海郡。東魏改曰海安郡。隋開皇初，廢郡，改襄賁曰漣水，屬海州，唐屬泗水。漣，音連。</span>先白其母曰：<span class="yinhao">「義方爲御史，視姦臣不糾則不忠，糾之則身危而憂及於親爲不孝，二者不能自決，柰何？」</span>母曰：<span class="yinhao">「昔王陵之母，殺身以成子之名。<span class="jiazhu">事見九卷漢高帝元年。</span>汝能盡忠以事君，吾死不恨！」</span>義方乃奏：<span class="yinhao">「義府於輦轂之下，擅殺六品寺丞；<span class="jiazhu">《唐六典》：大理寺丞，從六品上。</span>就云正義自殺，亦由畏義府威，殺身以滅口。如此，則生殺之威，不由上出，漸不可長，請更加勘當！」</span><span class="jiazhu">長，知兩翻。當，丁浪翻。</span>於是對仗，叱義府令下；義府顧望不退。義方三叱，上旣無言，義府始趨出，義方乃讀彈文。上釋義府不問，而謂義方毀辱大臣，言辭不遜，貶萊州司戶。</p>
<p class="em2 strong"><span class="yinwen">13</span>九月，<span class="jiaozhusup">章：十二行本「月」下有「庚辰」二字；乙十一行本同。</span>括州暴風，海溢，溺四千餘家。<span class="jiazhu">《新志》：處州本括州永嘉郡，時兼有永嘉之地，上元元年，始析置溫州。</span></p>
<p class="em2 strong"><span class="yinwen">14</span>冬，十一月，丙寅，生羌酋長浪我利波等帥衆內附，以其地置柘、栱二州。<span class="jiazhu">柘州，蓬山郡。栱州，以鉢南伏浪恐部置，皆屬松州都督府。宋白曰：柘州以開拓爲稱，音達各翻。</span></p>
<p class="em2 strong"><span class="yinwen">15</span>十二月，程知節引軍至鷹娑川，還西突厥二萬騎，別部鼠尼施等二萬餘騎繼至，<span class="jiazhu">鼠尼施，咄陸五啜之一也，居鷹娑川，後置鷹娑都督府。娑，素何翻。</span>前軍總管蘇定方帥五百騎馳往擊之，西突厥大敗，追奔二十里，殺獲千五百餘人，獲馬及器械，綿亙山野，不可勝計。<span class="jiazhu">勝，音升。</span>副大總管王文度害其功，言於知節曰：<span class="yinhao">「今茲雖云破賊，官軍亦有死傷，乘危輕脫，乃成敗之法耳，何急而爲此！自今常結方陳，置輜重在內，<span class="jiazhu">陳，讀曰陣。重，直用翻。</span>遇賊則戰，此萬全策也。」</span>又矯稱別得旨，以知節恃勇輕敵，委文度爲之節制，遂收軍不許深入。士卒終日跨馬，被甲結陳，不勝疲頓，<span class="jiazhu">被，皮義翻；下同。陳，讀曰陣。勝，音升。</span>馬多瘦死。定方言於知節曰：<span class="yinhao">「出師欲以討賊，今乃自守，坐自困敝，若遇賊必敗；懦怯如此，何以立功！且主上以公爲大將，<span class="jiazhu">將，卽亮翻。</span>豈可更遣軍副專其號令，事必不然。請囚文度，飛表以聞。」</span>知節不從。</p>
<p class="em2 strong">至恆篤城，<span class="jiazhu">《新書》作<span class="yinhao">「怛篤城」</span>。</span>有羣胡歸附，文度曰：<span class="yinhao">「此屬伺我旋師，還復爲賊，<span class="jiazhu">伺，相吏翻。復，扶又翻。</span>不如盡殺之，取其資財。」</span>定方曰：<span class="yinhao">「如此乃自爲賊耳，何名伐叛！」</span>文度竟殺之，分其財，獨定方不受。師旋，文度坐矯詔當死，特除名；知節亦坐逗遛追賊不及，減死免官。</p>
<p class="em2 strong"><span class="yinwen">16</span>是歲，以太常卿駙馬都尉高履行爲益州長史。<span class="jiazhu">高履行尙太宗女東陽公主。</span></p>
<p class="em2 strong"><span class="yinwen">17</span>韓瑗上疏，爲褚遂良訟冤曰：<span class="jiazhu">上，時掌翻。爲，于僞翻。</span><span class="yinhao">「遂良體國忘家，捐身徇物，風霜其操，鐵石其心，社稷之舊臣，陛下之賢佐。無聞罪狀，斥去朝廷，內外甿黎，咸嗟舉措。<span class="jiazhu">《論語》：孔子曰：<span class="yinhao">「舉直錯諸枉則民服，舉枉錯諸直則民不服。」</span></span>臣聞晉武弘裕，不貽劉毅之誅；<span class="jiazhu">事見八十一卷太康三年。</span>漢祖深仁，無恚周昌之直。<span class="jiazhu">註已見前。恚，於避翻。</span>而遂良被遷，已經寒暑，違忤陛下，其罰塞焉。<span class="jiazhu">忤，五故翻。塞，悉則翻。</span>伏願緬鑒無辜，<span class="jiazhu">緬，遠也。</span>稍寬非罪，俯矜微款，以順人情。」</span>上謂瑗曰：<span class="yinhao">「遂良之情，朕亦知之。然其悖戾好犯上，<span class="jiazhu">悖，蒲內翻，又蒲沒翻。好，呼到翻。</span>故以此責之，卿何言之深也！」</span>對曰：<span class="yinhao">「遂良社稷忠臣，爲讒諛所毀。昔微子去而殷國以亡，<span class="jiazhu">殷紂暴虐日甚，微子抱樂器以奔周。武王乃告諸侯曰：<span class="yinhao">「殷有重罪，不可不伐。」</span>遂伐紂，滅之。</span>張華存而綱紀不亂。<span class="jiazhu">事見八十二卷至八十三卷。</span>陛下無故棄逐舊臣，恐非國家之福！」</span>上不納。瑗以言不用，乞歸田里；上不許。</p>
<p class="em2 strong"><span class="yinwen">18</span>劉洎之子訟其父冤，稱貞觀之末，爲褚遂良所譖而死，<span class="jiazhu">事見一百九十八卷貞觀十九年。洎，其冀翻。</span>李義府復助之。<span class="jiazhu">復，扶又翻。</span>上以問近臣，衆希義府之旨，皆言其枉。給事中長安樂彥瑋獨曰：<span class="yinhao">「劉洎大臣，人主暫有不豫，豈得遽自比伊、霍！今雪洎之罪，謂先帝用刑不當乎？」</span><span class="jiazhu">當，丁浪翻。</span>上然其言，遂寢其事。</p>
<p class="strong"><span class="section" id="title-5"><span data-head-description="" data-head-level="h4" data-head-title="顯慶二年">二年</span></span><span class="biaozhusup" data-rel="（丁巳、西元六五七年）"></span></p>
<p class="em2 strong"><span class="yinwen">1</span>春，正月，癸巳，分哥邏祿部置陰山、大漠二都督府。<span class="jiazhu">以謀落部置陰山府，以熾侯部置大漠府，俱屬北庭都護府。邏，郎佐翻。</span></p>
<p class="em2 strong"><span class="yinwen">2</span>閏月，壬寅，上行幸洛陽。</p>
<p class="em2 strong"><span class="yinwen">3</span>庚戌，以左屯衞將軍蘇定方爲伊麗道行軍總管，<span class="jiazhu">伊麗河，一名帝帝河。</span>帥燕然都護渭南任雅相、<span class="jiazhu">燕然都護府在黃河北，北至陰山七十里，至回紇界七百里，去京師二千七百里；龍朔三年改曰瀚海都督府，總章二年改爲安北大都護府。杜佑曰：後爲中受降城，南去朔方千三百餘里。後魏於渭南置渭南郡，隋廢爲縣，屬京兆。帥，讀曰率。燕，因肩翻。任，音壬。相，息亮翻。</span>副都護蕭嗣業發回紇等兵，自北道討西突厥沙鉢羅可汗。嗣業，鉅之子也。<span class="jiazhu">蕭鉅見一百八十一卷隋煬帝大業六年。</span></p>
<p class="em2 strong">初，右衞大將軍阿史那彌射及族兄左屯衞大將軍步眞，皆西突厥酋長，<span class="jiazhu">酋，慈由翻。長，知兩翻。</span>太宗之世，帥衆來降；<span class="jiazhu">彌射，室點密可汗五世孫，世爲莫賀咄葉護，貞觀中，遣使立爲可汗。族兄步眞謀殺彌射而自立，彌射不能國，卽入朝，步眞遂自立爲咄陸葉護，衆不厭，去之，因亦與族人入朝。帥，讀曰率。降，戶江翻。</span>至是，詔以彌射、步眞爲流沙安撫大使，<span class="jiazhu">《考異》曰：《舊·西突厥咄陸傳》：<span class="yinhao">「咄陸可汗泥熟，父莫賀設，貞觀七年，遣鴻臚少卿劉善因册爲吞阿妻狀奚利苾咄陸可汗。明年，泥熟卒，弟同娥設立，爲咥利失可汗。」</span>《彌射傳》云：<span class="yinhao">「彌射者，室點密可汗五代孫也，世統十姓部落，在本蕃爲莫賀咄葉護，貞觀六年，詔遣鴻臚少卿劉善因就蕃立爲奚利邲咄陸可汗。其族兄步眞欲自立，謀殺彌射，彌射旣與步眞有隙，以貞觀十三年，率所部處月、處密部落入朝。其後步眞遂自立爲咄陸葉護，部落不服，步眞復攜家屬入朝。彌射後從太宗征高麗有功，封平襄縣伯。顯慶二年，轉右武衞大將軍。」</span>《新傳》略同。今欲以咄陸、彌射爲二人，則事多相類；以爲一人，則事又相違，疑不能明，故但云西突厥酋長。余按彌射爲咄陸可汗，唐所册也；步眞爲咄陸葉護，自稱也。咄陸之號雖同，而可汗、葉護，位之尊卑有異，不必泥咄陸之號而傳疑，而彌射、步眞實二人也。余前註所引者《新傳》也，其辭略，《考異》所引者《舊傳》也，其辭詳，大略同也。又參考《新》、《舊書》，劉善因册可汗事，與《通鑑》有六年、七年之差，而《新》、《舊書》可汗號有<span class="yinhao">「婁拔」</span>、<span class="yinhao">「妻狀」</span>之差，《舊書》又多一<span class="yinhao">「奚」</span>字，而貞觀中立彌射爲奚利邲咄陸可汗，則《新》、《舊書》同。詳而考之，劉善因册泥孰爲奚利邲咄陸可汗，明年而泥孰死，弟同娥設立，爲沙鉢羅咥利失可汗，又三年而咥利失不爲衆所歸，西部又立欲谷設爲乙毗咄陸可汗。二可汗兵爭，咥利失、乙毗相繼走死他國，而射匱實承之。太宗崩，賀魯反，而射匱爲賀魯所併。西突厥世次，曉然可考。而《新》、《舊書》於《彌射傳》皆云：貞觀中，遣劉善因立彌射爲奚利邲咄陸可汗。以《泥孰傳》觀之，則善因所立者，泥孰也。以《彌射傳》觀之，則善因所立者，彌射也。《考異》所疑，當以此耳。</span>自南道招集舊衆。</p>
<p class="em2 strong"><span class="yinwen">4</span>二月，辛酉，車駕至洛陽宮。</p>
<p class="em2 strong"><span class="yinwen">5</span>庚午，立皇子顯爲周王。壬申，徙雍王素節爲郇王。<span class="jiazhu">雍，於用翻。郇，音荀。</span></p>
<p class="em2 strong"><span class="yinwen">6</span>三月，甲辰，以潭州都督褚遂良爲桂州都督。<span class="jiazhu">桂州至京師，水陸路四千七百六十里。</span></p>
<p class="em2 strong"><span class="yinwen">7</span>癸丑，以李義府兼中書令。</p>
<p class="em2 strong"><span class="yinwen">8</span>夏，五月，丙申，上幸明德宮避暑。上自卽位，每日視事；庚子，宰相奏天下無虞，請隔日視事；許之。</p>
<p class="em2 strong"><span class="yinwen">9</span>秋，七月，丁亥朔，上還洛陽宮。</p>
<p class="em2 strong"><span class="yinwen">10</span>王玄策之破天竺也，<span class="jiazhu">見上卷貞觀二十二年。</span>得方士那羅邇娑婆寐以歸，<span class="jiazhu">娑，素何翻。</span>自言有長生之術，太宗頗信之，深加禮敬，使合長生藥。<span class="jiazhu">太宗令娑婆寐於金飆門合延年藥。合，音閤。</span>發使四方求奇藥異石，又發使詣婆羅門諸國采藥。<span class="jiazhu">使，疏吏翻。</span>其言率皆迂誕無實，茍欲以延歲月，藥竟不就，乃放還。上卽位，復詣長安，<span class="jiazhu">復，扶又翻。</span>又遣歸。玄策時爲道王友，<span class="jiazhu">道王元慶，高祖之子。唐諸王府置友一人，從五品下，掌陪侍規諷。</span>辛亥，奏言：<span class="yinhao">「此婆羅門實能合長年藥，自詭必成，今遣歸，可惜失之。」</span>玄策退，上謂侍臣曰：<span class="yinhao">「自古安有神仙！秦始皇、漢武帝求之，疲弊生民，卒無所成，<span class="jiazhu">卒，子恤翻。</span>果有不死之人，今皆安在！」</span>李勣對曰：<span class="yinhao">「誠如聖言。此婆羅門今茲再來，容髮衰白，已改於前，何能長生！陛下遣之，內外皆喜。」</span>娑婆寐竟死於長安。</p>
<p class="em2 strong"><span class="yinwen">11</span>許敬宗、李義府希皇后旨，誣奏侍中韓瑗、中書令來濟與褚遂良潛謀不軌，以桂州用武之地，授遂良桂州都督，欲以爲外援。八月，丁卯，瑗坐貶振州刺史，濟貶台州刺史，終身不聽朝覲。<span class="jiazhu">台州，漢回浦縣地，光武改回浦爲章安縣。吳孫亮分會稽東部都尉爲臨海郡，治章安，江左皆因之。隋平陳，廢爲臨海縣，屬永嘉郡。唐武德四年，分置台州。諸州刺史有朝集，故禁絕二人，不得至京師。振州至京師八千六百六里。台州在京師東南四千一百七十七里。朝，直遙翻。</span>又貶褚遂良爲愛州刺史，榮州刺史柳奭爲象州刺史。<span class="jiazhu">榮州至京師二千九百七十三里。象州至京師四千九百八十九里。《考異》曰：《唐曆》：<span class="yinhao">「三月甲辰，貶遂良爲桂州都督，奭愛州刺史。」</span>據《實錄》，<span class="yinhao">「奭坐韓瑗又貶象州。」</span>《新》《舊書》、《唐曆》皆云愛州，誤也。今從《實錄》。</span></p>
<p class="em2 strong">遂良至愛州，上表自陳：<span class="jiazhu">上，時掌翻。</span><span class="yinhao">「往者濮王、承乾交爭之際，臣不顧死亡，歸心陛下。時岑文本、劉洎奏稱『承乾惡狀已彰，身在別所，其於東宮，不可少時虛曠，<span class="jiazhu">少，詩沼翻。</span>請且遣濮王往居東宮。』臣又抗言固爭，皆陛下所見。卒與無忌等四人共定大策。<span class="jiazhu">事見一百九十七卷貞觀十七年。卒，子恤翻。</span>及先朝大漸，獨臣與無忌同受遺詔。<span class="jiazhu">見上卷貞觀二十三年。朝，直遙翻。</span>陛下在草土之辰，不勝哀慟，臣以社稷寬譬，陛下手抱臣頸。臣與無忌區處衆事，咸無廢闕，數日之間，內外寧謐。力小任重，動罹愆過，螻蟻餘齒，乞陛下哀憐。」</span>表奏，不省。<span class="jiazhu">勝，音升。處，昌呂翻。省，悉景翻。</span></p>
<p class="em2 strong"><span class="yinwen">12</span>己巳，禮官奏：<span class="yinhao">「四郊迎氣，存太微五帝之祀；南郊明堂，廢緯書六天之義。其方丘祭地之外，別有神州，亦請合爲一祀。」</span>從之。<span class="jiazhu">歐陽修曰：《禮》曰，以禋祀祀昊天上帝。此天也，鄭玄以爲天皇大帝者，北辰耀魄寶也。又曰：兆五帝於四郊，此五行精氣之神也，玄以爲青帝靈威仰，赤帝赤熛怒，黃帝含樞紐，白帝白招矩，黑帝叶光紀者，五天也。由是有六天之說。唐初《貞觀禮》，冬至祀昊天上帝於圓丘，正月辛日，祀感生帝靈威仰於南郊以祈穀，而孟夏雩於南郊，季春大享於明堂，皆祀五天帝。至高宗時，禮官以謂太史《圓丘圖》，昊天上帝在壇上，而耀魄寶在壇第一等，則昊天上帝非耀魄寶可知。許敬宗與禮官議曰：六天出於緯書，而南郊、圜丘一也，玄以爲二物。郊及明堂，本以祭天，而玄皆以爲祭太微五帝。《傳》曰：凡祀，啓蟄而郊，郊而後耕。故郊祀后稷以祈農事。而玄謂周祭感帝靈威仰，配以后稷，因而祈穀，皆繆說也。由是盡黜玄說。又武德中，冬至及孟夏雩祭皇地祇於方丘，神州地祇於北郊，今亦合爲一祀。</span></p>
<p class="em2 strong"><span class="yinwen">13</span>辛未，以禮部尙書許敬宗爲侍中，兼度支尙書杜正倫爲兼中書令。</p>
<p class="em2 strong"><span class="yinwen">14</span>冬，十月，戊戌，上行幸許州。<span class="jiazhu">許州，漢潁川郡地，東魏立南鄭州，後周改許州，因古許國以名州也。至京師一千二百里，至東都四百里。</span>乙巳，畋于滍水之南。壬子，至汜水曲。<span class="jiazhu">滍，直几翻。汜水曲在鄭州新鄭縣界。師古曰：汜，舊音凡，今俗讀爲祀。</span>十二月，乙卯朔，車駕還洛陽宮。</p>
<p class="em2 strong"><span class="yinwen">15</span>蘇定方擊西突厥沙鉢羅可汗，<span class="jiazhu">厥，九勿翻。可，從刊入聲。汗，音寒。</span>至金山北，先擊處木昆部，大破之，其俟斤嬾獨祿等帥萬餘帳來降，<span class="jiazhu">俟，渠之翻。帥，讀曰率；下同。降，戶江翻。</span>定方撫之，發其千騎與俱。</p>
<p class="em2 strong">右領軍郎將薛仁貴上言：<span class="yinhao">「泥孰部素不伏賀魯，<span class="jiazhu">泥孰部，弩失畢五俟斤之一也。騎，奇寄翻；下同。將，卽亮翻；下同。上，時掌翻。</span>爲賀魯所破，虜其妻子。今唐兵有破賀魯諸部得泥孰妻子者，宜歸之，仍加賜賚，使彼明知賀魯爲賊而大唐爲之父母，則人致其死，不遺力矣。」</span>上從之。泥孰喜，請從軍共擊賀魯。</p>
<p class="em2 strong">定方至曳咥河西，<span class="jiazhu">曳咥河在伊麗河東。</span>沙鉢羅帥十姓兵且十萬，來拒戰。<span class="jiazhu">咄陸五啜、弩失畢五俟斤，是爲西突厥十姓。</span>定方將唐兵及回紇萬餘人擊之。沙鉢羅輕定方兵少，直進圍之。<span class="jiazhu">紇，下沒翻。少，詩沼翻。</span>定方令步兵據南原，攢矟外向，<span class="jiazhu">矟，色角翻。</span>自將騎兵陳於北原。<span class="jiazhu">陳，讀曰陣；下布陳同。</span>沙鉢羅先攻步軍，三衝不動，定方引騎兵擊之，沙鉢羅大敗，追奔三十里，斬獲數萬人；明日，勒兵復進。<span class="jiazhu">復，扶又翻；下可復同。</span>於是胡祿屋等五弩失畢悉衆來降，沙鉢羅獨與處木昆屈律啜數百騎西走。<span class="jiazhu">降，戶江翻。處，昌呂翻。啜，陟劣翻。騎，奇寄翻。</span>時阿史那步眞出南道，五咄陸部落聞沙鉢羅敗，皆詣步眞降。定方乃命蕭嗣業、回紇婆閏將胡兵趨邪羅斯川，<span class="jiazhu">《舊書》：賀魯居多邏斯川，在西州直北一千五百里。此邪羅斯川當在伊麗水之西。咄，當沒翻。嗣，祥吏翻。紇，下沒翻。趨，讀曰趣，音七喻翻。邪，讀曰耶。</span>追沙鉢羅，定方與任雅相將新附之衆繼之。<span class="jiazhu">任，音壬。相，息亮翻。將，卽亮翻，又音如字。</span>會大雪，平地二尺，軍中咸請俟晴而行，定方曰：<span class="yinhao">「虜恃雪深，謂我不能進，必休息士馬，亟追之可及，若緩之，彼遁逃浸遠，不可復追，省日兼功，在此時矣！」</span>乃蹋雪晝夜兼行。所過收其部衆，至雙河，與彌射、步眞合，去沙鉢羅所居二百里，布陳長驅，徑至其牙帳。<span class="jiazhu">賀魯牙帳在金牙山，直石國東北。復，扶又翻。陳，讀曰陣。</span>沙鉢羅與其徒將獵，定方掩其不備，縱兵擊之，斬獲數萬人，得其鼓纛，<span class="jiazhu">纛，徒到翻，又徒沃翻。</span>沙鉢羅與其子咥運、壻閻啜等脫走，趣石國。<span class="jiazhu">咥，徒結翻。啜，陟劣翻。趣，七喻翻。</span>定方於是息兵，諸部各歸所居，通道路，置郵驛，掩骸骨，問疾苦，畫疆埸，復生業，凡爲沙鉢羅所掠者，悉括還之，十姓安堵如故。乃命蕭嗣業將兵追沙鉢羅，定方引軍還。<span class="jiazhu">埸，音亦。嗣，祥吏翻。還，從宣翻，又音如字。</span></p>
<p class="em2 strong">沙鉢羅至石國西北蘇咄城，<span class="jiazhu">咄，當沒翻。</span>人馬飢乏，遣人齎珍寶入城市馬，城主伊沮達官<span class="jiazhu">沮，子余翻。</span>詐以酒食出迎，誘之入，<span class="jiazhu">誘，音酉。</span>閉門執之，送于石國。蕭嗣業至石國，石國人以沙鉢羅授之。</p>
<p class="em2 strong">乙丑，分西突厥地置濛池、崑陵二都護府，<span class="jiazhu">濛池都護府居碎葉川西，崑陵都護府居碎葉川東。《考異》曰：《舊書·賀魯傳》云：<span class="yinhao">「定方行至曳咥河西，賀魯率胡祿居闕啜等二萬餘騎，列陳而待。定方率任雅相等與之交戰，賊衆大敗，斬大首領都搭達官等二百餘人，賀魯及闕啜輕騎奔竄，渡伊西麗河，兵馬溺死者甚衆。彌射進軍至伊麗水，處月、處密等部各帥衆來降。彌射又進次雙河，賀魯先使步失達官鳩集散卒，據栅拒戰，彌射、步眞攻之，大潰，又與蘇定方攻賀魯於碎葉水，大破之。」</span>《舊書·本紀》：<span class="yinhao">「三年二月，定方平賀魯；甲寅，西域平，以其地置濛池、崑陵二都督府。」</span>據《實錄》，擒賀魯置二都督皆在此月。《本紀》又非奏到月日。今從《實錄》。</span>以阿史那彌射爲左衞大將軍、崑陵都護、興昔亡可汗，押五咄陸部落；阿史那步眞爲右衞大將軍、濛池都護、繼往絕可汗，押五弩失畢部落。遣光祿卿盧承慶持節册命，仍命彌射、步眞與承慶據諸姓降者，準其部落大小，位望高下，授刺史以下官。</p>
<p class="em2 strong"><span class="yinwen">16</span>丁卯，以洛陽宮爲東都，<span class="jiazhu">《唐六典》：洛陽宮在東都皇城之北，東西四里一百八十步，南北二里八十五步，周回十三里二百四十一步。</span>洛州官吏員品並如雍州。<span class="jiazhu">雍，於用翻。</span></p>
<p class="em2 strong"><span class="yinwen">17</span>是歲，詔：<span class="yinhao">「自今僧尼不得受父母及尊者禮拜，<span class="jiazhu">尼，女夷翻。</span>所司明有法制禁斷。」</span><span class="jiazhu">有，當作爲。斷，音短。</span></p>
<p class="em2 strong"><span class="yinwen">18</span>以吏部侍郎劉祥道爲黃門侍郎，仍知吏部選事。<span class="jiazhu">選，須絹翻；下同。</span>祥道以爲：<span class="yinhao">「今選司取士傷濫，每年入流之數，過一千四百，雜色入流，曾不銓簡。<span class="jiazhu">雜色補官者，謂之流外官；入流內敍品，謂之入流。</span>卽日內外文武官一品至九品，凡萬三千四百六十五員，約準三十年，則萬三千餘人略盡矣。<span class="jiazhu">卽日者，卽今日也。</span>若年別入流者五百人，<span class="jiazhu">別，彼列翻。</span>足充所須之數。望有釐革。」</span>旣而杜正倫亦言入流人太多。上命正倫與祥道詳議，而大臣憚於改作，事遂寢。祥道，林甫之子也。<span class="jiazhu">劉林甫貞觀初爲吏部侍郎，請四時聽選。</span></p>
<p class="strong"><span class="section" id="title-6"><span data-head-description="" data-head-level="h4" data-head-title="顯慶三年">三年</span></span><span class="biaozhusup" data-rel="（戊午、西元六五八年）"></span></p>
<p class="em2 strong"><span class="yinwen">1</span>春，正月，戊子，長孫無忌等上所脩新禮；詔中外行之。<span class="jiazhu">上，時掌翻。</span>先是，議者謂《貞觀禮》節文未備，<span class="jiazhu">先，悉薦翻。</span>故命無忌等脩之。時許敬宗、李義府用事，所損益多希旨，學者非之。太常博士蕭楚材等以爲豫備凶事，非臣子所宜言；敬宗、義府深然之，遂焚《國恤》一篇，由是凶禮遂闕。<span class="jiazhu">唐制：太常博士從七品上，掌六禮之儀式，本先王之法制，適變隨時而損益焉。六禮旣闕凶禮，遂爲五禮焉。</span></p>
<p class="em2 strong"><span class="yinwen">2</span>初，龜茲王布失畢妻阿史那氏與其相那利私通，布失畢不能禁，<span class="jiazhu">布失畢歸國，見上卷永徽元年，龜茲，音丘慈，又音屈佳。</span>由是君臣猜阻，各有黨與，互來告難。<span class="jiazhu">難，乃旦翻。</span>上兩召之，旣至，囚那利，遣左領軍郎將雷文成送布失畢歸國。<span class="jiazhu">十四衞郎將，正五品上。</span>至龜茲東境泥師城，龜茲大將羯獵顚發衆拒之，仍遣使降於西突厥沙鉢羅可汗。<span class="jiazhu">使，疏吏翻。</span>布失畢據城自守，不敢進。詔左屯衞大將軍楊冑發兵討之。會布失畢病卒，冑與羯獵顚戰，大破之，擒羯獵顚及其黨，盡誅之，乃以其地爲龜茲都督府。戊申，立布失畢之子素稽爲龜茲王兼都督。</p>
<p class="em2 strong"><span class="yinwen">3</span>二月，丁巳，上發東都；甲戌，至京師。</p>
<p class="em2 strong"><span class="yinwen">4</span>夏，五月，癸未，徙安西都護府於龜茲，以舊安西復爲西州都督府，鎭高昌故地。<span class="jiazhu">貞觀十四年平高昌，置安西都護府於交河城，今徙於龜茲。</span></p>
<p class="em2 strong"><span class="yinwen">5</span>六月，營州都督兼東夷都護程名振、右領軍中郎將薛仁貴將兵攻高麗之赤烽鎭，拔之，斬首四百餘級，捕虜百餘人。高麗遣其大將豆方婁帥衆三萬拒之，名振以契丹逆擊，大破之，斬首二千五百級。<span class="jiazhu">《考異》曰：《舊書·仁貴傳》云：<span class="yinhao">「顯慶二年，副程名振經略遼東，破高麗於貴端城；斬首三千級。」</span>今從《實錄》。</span></p>
<p class="em2 strong"><span class="yinwen">6</span>秋，八月，甲寅，播羅哀獠酋長多胡桑等帥衆內附。<span class="jiazhu">播羅哀，羅竇生獠部落之名。獠，魯皓翻。酋，慈由翻。長，知兩翻。</span></p>
<p class="em2 strong"><span class="yinwen">7</span>冬，十月，庚申，吐蕃贊普來請婚。</p>
<p class="em2 strong"><span class="yinwen">8</span>中書令李義府有寵於上，諸子孩抱者並列清貴。而義府貪冒無厭，<span class="jiazhu">冒，莫北翻。厭，於鹽翻。</span>母、妻及諸子、女壻、賣官鬻獄，其門如市，多樹朋黨，傾動朝野。<span class="jiazhu">朝，直遙翻。</span>中書令杜正倫每以先進自處，<span class="jiazhu">處，昌呂翻。</span>義府恃恩，不爲之下，由是有隙，與義府訟於上前。上以大臣不和，兩責之。十一月，乙酉，貶正倫橫州刺史，義府普州刺史。正倫尋卒於橫州。<span class="jiazhu">橫州，漢廣鬱高梁之地。晉武帝太康七年，置寧浦郡，梁分置簡陽郡。隋置簡州，大業廢爲寧浦縣，屬鬱林郡。唐武德初，復置南簡州，貞觀八年，更名橫州。至京師五千五百三十九里，至東都四千七百五里。普州，漢牛鞞、墊江、資中三縣地。後周置安岳縣，幷置普州。隋廢州，以縣屬資陽郡。唐武德二年，復置普州。至京師二千三百六十里，至東都三千二百三里。卒，子恤翻。</span></p>
<p class="em2 strong"><span class="yinwen">9</span>阿史那賀魯旣被擒，謂蕭嗣業曰：<span class="yinhao">「我本亡虜，爲先帝所存，<span class="jiazhu">事見上卷貞觀二十二年。被，皮義翻。</span>先帝遇我厚而我負之，今日之敗，天所怒也。吾聞中國刑人必於市，願刑我於昭陵之前以謝先帝。」</span>上聞而憐之。賀魯至京師，甲午，獻于昭陵。敕免其死，分其種落爲六都督府，<span class="jiazhu">以處木昆部爲匐延都督府，突騎施索葛莫賀部爲嗢鹿都督府，胡祿屋闕部爲鹽泊都督府，攝舍提暾部爲雙河都督府，鼠尼施處半部爲鷹娑都督府。突厥施阿利施部爲潔山都督府。種，章勇翻。</span>其所役屬諸國皆置州府，西盡波斯，並隸安西都護府。<span class="jiazhu">四鎭都督府，州三十四；西域都督府十六，州七十二。</span>賀魯尋死，葬於頡利墓側。</p>
<p class="em2 strong"><span class="yinwen">10</span>戊戌，以許敬宗爲中書令，大理卿辛茂將爲兼侍中。</p>
<p class="em2 strong"><span class="yinwen">11</span>開府儀同三司鄂忠武公尉遲敬德薨。<span class="jiazhu">尉，紆勿翻。</span>敬德晚年閒居，學延年術，修飾池臺，奏清商樂以自奉養，不交通賓客，凡十六年，年七十四，以病終，朝廷恩禮甚厚。</p>
<p class="em2 strong"><span class="yinwen">12</span>是歲，愛州刺史褚遂良卒。</p>
<p class="em2 strong"><span class="yinwen">13</span>雍州司士許禕與來濟善，<span class="jiazhu">唐雍州士曹，司士參軍事，正七品下，掌津梁舟車舍宅工藝。雍，於用翻。禕，吁韋翻。</span>侍御史張倫與李義府有怨，吏部尙書唐臨奏以禕爲江南道巡察使，倫爲劍南道巡察使。<span class="jiazhu">使，疏吏翻。</span>是時義府雖在外，皇后常保護之，以臨爲挾私選授。</p>
<p class="strong"><span class="section" id="title-7"><span data-head-description="" data-head-level="h4" data-head-title="顯慶四年">四年</span></span><span class="biaozhusup" data-rel="（己未、西元六五九年）"></span></p>
<p class="em2 strong"><span class="yinwen">1</span>春，二月，乙丑，免臨官。</p>
<p class="em2 strong"><span class="yinwen">2</span>三月，壬午，西突厥興昔亡可汗與眞珠葉護戰于雙河，斬眞珠葉護。<span class="jiazhu">眞珠葉護事始上卷永徽四年。</span></p>
<p class="em2 strong"><span class="yinwen">3</span>夏，四月，丙辰，以于志寧爲太子太師、同中書門下三品；乙丑，以黃門侍郎許圉師參知政事。<span class="jiazhu">《考異》曰：《舊傳》云：<span class="yinhao">「二年，同中書門下三品。」</span>《新傳》無年。今從《實錄》。按《考異》所謂《舊傳》、《新傳》，皆《許圉師傳》也。</span></p>
<p class="em2 strong"><span class="yinwen">4</span>武后以太尉趙公長孫無忌受重賜而不助己，<span class="jiazhu">事見上卷永徽五年。</span>深怨之。及議廢王后，燕公于志寧中立不言，<span class="jiazhu">事見上卷永徽六年。燕，因肩翻。</span>武后亦不悅。許敬宗屢以利害說無忌，無忌每面折之，敬宗亦怨。<span class="jiazhu">說，輸芮翻。折，之舌翻。</span>武后旣立，無忌內不自安，后令敬宗伺其隙而陷之。<span class="jiazhu">伺，相吏翻。</span></p>
<p class="em2 strong">會洛陽人李奉節告太子洗馬韋季方、監察御史李巢朋黨事。<span class="jiazhu">洗，悉薦翻。監，古銜翻。</span>敕敬宗與辛茂將鞫之。敬宗按之急，季方自刺，不死，<span class="jiazhu">刺，七亦翻。</span>敬宗因誣奏季方欲與無忌構陷忠臣近戚，使權歸無忌，伺隙謀反，今事覺，故自殺。上驚曰：<span class="yinhao">「豈有此邪！舅爲小人所間，<span class="jiazhu">間，古莧翻。</span>小生疑阻則有之，何至於反！」</span>敬宗曰：<span class="yinhao">「臣始末推究，反狀已露，陛下猶以爲疑，恐非社稷之福。」</span><span class="jiazhu">《考異》曰：《實錄》：<span class="yinhao">「洛陽人李奉節上封事告太子洗馬韋季方、監察御史李巢交通朝貴，有朋黨之事。詔敬宗與侍中辛茂將鞫之，敬宗按之甚急，季方事迫，自刺，不死。又搜奉節，得私書，有題與趙師者，遂奏言：『趙師，卽無忌也。陰爲隱語，欲陷忠良，伺隙謀反。』上驚曰：『豈當有此，或容惡人間搆，小生疑阻，至於卽反，猶恐不然。』敬宗奏曰：『臣始末推勘，自奉節有趙師之言，又得僞書，是季方所作，卽疑無忌欲反。使其潛行構間，斥除忠臣近戚，此計若行，自然權歸無忌。蹤跡已露，陛下猶有所疑，恐非社稷之福。』」</span>《舊·無忌傳》云：<span class="yinhao">「敬宗使人上封事，稱監察御史李巢與無忌交通謀反，詔敬宗與茂將鞫之。」</span>《唐曆》、《統紀》與《實錄》略同。按奉節乃告事之人，推鞫者豈得反搜奉節之家。且與趙師者誰之私書，若是季方書，安得在奉節家！若在奉節家，奉節當執以興訟，何待搜而後得！又旣云趙師是無忌，乃是實與無忌書，何得謂之僞書！《實錄》敍此事殊鹵莽，首尾差舛，不可知其詳實，故略取大意而已。《舊傳》所云，雖爲簡徑，然高宗初無疑無忌之心，故李弘泰告無忌反，高宗立斬之，何至奉節而獨令敬宗鞫之也。且《實錄》在前而詳，《列傳》在後而略，故亦未可據也。</span>上泣曰：<span class="yinhao">「我家不幸，親戚間屢有異志，往年高陽公主與房遺愛謀反，<span class="jiazhu">事見上卷永徽三年。</span>今元舅復然，<span class="jiazhu">復，扶又翻。</span>使朕慙見天下之人。茲事若實，如之何？」</span>對曰：<span class="yinhao">「遺愛乳臭兒，與一女子謀反，勢何所成！無忌與先帝謀取天下，天下服其智；爲宰相三十年，<span class="jiazhu">無忌自貞觀初爲相，至是三十餘年。</span>天下畏其威；若一旦竊發，陛下遣誰當之！今賴宗廟之靈，皇天疾惡，因按小事，乃得大姦，實天下之慶也。臣竊恐無忌知季方自刺，窘急發謀，攘袂一呼，<span class="jiazhu">呼，火故翻。</span>同惡雲集，必爲宗廟之憂。臣昔見宇文化及父述爲煬帝所親任，結以婚姻，委以朝政；述卒，化及復典禁兵，<span class="jiazhu">卒，子恤翻。復，扶又翻；下宗復同。</span>一夕於江都作亂，先殺不附己者，臣家亦豫其禍，於是大臣蘇威、裴矩之徒，皆舞蹈馬首，唯恐不及，黎明遂傾隋室。<span class="jiazhu">事見一百八十六卷高祖武德元年。</span>前事不遠，願陛下速決之！」</span>上命敬宗更加審察。明日，敬宗復奏曰：<span class="yinhao">「昨夜季方已承與無忌同反，臣又問季方：『無忌與國至親，累朝寵任，何恨而反？』季方答云：『韓瑗嘗語無忌云：<span class="jiazhu">語，牛倨翻。</span><span class="yinhao">「柳奭、褚遂良勸公立梁王爲太子，今梁王旣廢，上亦疑公，故出高履行於外。」</span><span class="jiazhu">履行，無忌舅子也，去年出爲益州長史。</span>自此無忌憂恐，漸爲自安之計。後見長孫祥又出，韓瑗得罪，日夜與季方等謀反。』臣參驗辭狀，咸相符合，請收捕準法。」</span>上又泣曰：<span class="yinhao">「舅若果爾，朕決不忍殺之，<span class="jiaozhusup">章：十二行本「之」下有「若殺之」三字；乙十一行本同；張校同，云無註本亦無。</span>天下將謂朕何，後世將謂朕何！」</span>敬宗對曰：<span class="yinhao">「薄昭，漢文帝之舅也，文帝從代來，昭亦有功，所坐止於殺人，文帝使百官素服哭而殺之，<span class="jiazhu">事見《漢文帝紀》。</span>至今天下以文帝爲明主。今無忌忘兩朝之大恩，謀移社稷，其罪與薄昭不可同年而語也。幸而姦狀自發，逆徒引服，陛下何疑，猶不早決！古人有言：『當斷不斷，反受其亂。』<span class="jiazhu">道家之言。斷，丁亂翻。</span>安危之機，間不容髮。無忌今之姦雄，王莽、司馬懿之流也；陛下少更遷延，<span class="jiazhu">少，詩沼翻。</span>臣恐變生肘腋，悔無及矣！」</span>上以爲然，竟不引問無忌。戊辰，下詔削無忌太尉及封邑，以爲揚州都督，於黔州安置，準一品供給。<span class="jiazhu">《唐六典》，膳部郎中：一品食料，每日細白米二升，粳米、粱米各一斗五升，粉一升，油五升，鹽一升半，醋三升，蜜三合，粟一斗，棃七顆，蘇一合，乾棗一升，木橦十根，炭十斤，葱韭豉蒜薑椒之類各有差。每月給羊二十口，猪肉六十斤，魚三十頭各一尺，酒九斗。黔，音琴。</span>祥，無忌之從父兄子也，<span class="jiazhu">從，才用翻。</span>前此自工部尙書出爲荊州長史，故敬宗以此誣之。</p>
<p class="em2 strong">敬宗又奏：<span class="yinhao">「無忌謀逆，由褚遂良、柳奭、韓瑗構扇而成；奭仍潛通宮掖，謀行鴆毒，于志寧亦黨附無忌。」</span>於是詔追削遂良官爵，除奭、瑗名，免志寧官。<span class="jiazhu">于志寧欲以緘默免禍而卒不免，不若褚遂良無愧於昭陵也。</span>遣使發道次兵援送無忌詣黔州。<span class="jiazhu">使，疏吏翻。</span>無忌子祕書監駙馬都尉沖等皆除名，流嶺表。<span class="jiazhu">長孫沖尙太宗女長樂公主。</span>遂良子彥甫、彥沖流愛州，於道殺之。益州長史高履行累貶洪州都督。<span class="jiazhu">自大都督府長史爲遠州都督爲貶。益州在京師西南二千三百七十九里，至東都三千二百一十六里。洪州在京師東南三千九十里，至東都二千二百一十一里。《考異》曰：《舊傳》云三年，誤也。今從《唐曆》。</span></p>
<p class="em2 strong"><span class="yinwen">5</span>五月，丙申，兵部尙書任雅相、度支尙書盧承慶並參知政事。承慶，思道之孫也。<span class="jiazhu">盧思道仕於高齊，以文稱。任，音壬。相，息亮翻。度，徒洛翻。</span></p>
<p class="em2 strong"><span class="yinwen">6</span>涼州刺史趙持滿，多力善射，喜任俠，<span class="jiazhu">喜，許記翻。</span>其從母爲韓瑗妻，<span class="jiazhu">從，才用翻；下之從同。</span>其舅駙馬都尉長孫銓，無忌之族弟也，銓坐無忌，流巂州。<span class="jiazhu">巂，音髓。</span>許敬宗恐持滿作難，<span class="jiazhu">難，乃旦翻。</span>誣云無忌同反，<span class="jiazhu"><span class="yinhao">「誣云」</span>之下，恐脫<span class="yinhao">「與」</span>字。</span>驛召至京師，下獄，訊掠備至，終無異辭，曰：<span class="yinhao">「身可殺也，辭不可更！」</span><span class="jiazhu">下，遐嫁翻。掠，音亮。更，工衡翻。</span>吏無如之何，乃代爲獄辭結奏。<span class="jiazhu">結奏，結其罪而奏之。</span>戊戌，誅之，尸於城西，親戚莫敢視。友人王方翼歎曰：<span class="yinhao">「欒布哭彭越，義也；<span class="jiazhu">事見十二卷漢高帝十一年。</span>文王葬枯骨，仁也。下不失義，上不失仁，不亦可乎！」</span>乃收而葬之。上聞之，不罪也。方翼，廢后之從祖兄也。長孫銓至流所，縣令希旨杖殺之。</p>
<p class="em2 strong"><span class="yinwen">7</span>六月，丁卯，詔改《氏族志》爲《姓氏錄》。</p>
<p class="em2 strong">初，太宗命高士廉等脩《氏族志》，<span class="jiazhu">事見一百九十五卷貞觀十二年。</span>升降去取，時稱允當。<span class="jiazhu">當，丁浪翻。</span>至是，許敬宗等以其書不敍武氏本望，奏請改之，乃命禮部郎中孔志約等比類升降，以后族爲第一等，其餘悉以仕唐官品高下爲準，凡九等。於是士卒以軍功致位五品，豫士流，時人謂之<span class="yinhao">「勳格」</span>。</p>
<p class="em2 strong"><span class="yinwen">8</span>許敬宗議封禪儀，己巳，奏：<span class="yinhao">「請以高祖、太宗俱配昊天上帝，太穆、文德二皇后俱配皇地祇。」</span>從之。</p>
<p class="em2 strong"><span class="yinwen">9</span>秋，七月，命御史往高州追長孫恩，象州追柳奭，振州追韓瑗，並枷鎖詣京師，仍命州縣簿錄其家。恩，無忌之族弟也。</p>
<p class="em2 strong">壬寅，命李勣、許敬宗、辛茂將與任雅相、盧承慶更共覆按無忌事。<span class="jiazhu">《考異》曰：《唐曆》：是日，以台州刺史來濟爲庭州刺史。按來濟與韓瑗事同一體，瑗方下獄，濟豈得移官。《舊書》云，五年徙庭州，近是。</span>許敬宗又遣中書舍人袁公瑜等詣黔州，再鞫無忌反狀，<span class="jiazhu">黔，音琴。</span>至則逼無忌令自縊。詔柳奭、韓瑗所至斬決。使者殺柳奭于象州。<span class="jiazhu">《考異》曰：《舊傳》云：<span class="yinhao">「奭累貶愛州刺史，高宗就愛州殺之。」</span>今從《實錄》。</span>韓瑗已死，發驗而還。<span class="jiazhu">發棺而驗其尸。還，從宣翻，又如字。《考異》曰：《舊·瑗傳》云：<span class="yinhao">「四年卒官，明年，長孫無忌死，遣使殺之，使至，瑗已死。」</span>《褚遂良傳》：<span class="yinhao">「三年卒官，後二歲追削官爵。」</span>《實錄》或因無忌徙黔州，終言之。然諸書多在此月，蓋因《實錄》、《年代記》云，七月辛未，遣使逼無忌自縊。按《長曆》，七月丙子朔，無辛未，不可據也。</span>籍沒三家，近親皆流嶺南爲奴婢。常州刺史長孫祥坐與無忌通書，處絞。<span class="jiazhu">常州在京師東南二千八百四十三里，至東都一千九百八十三里。處，昌呂翻。</span>長孫恩流檀州。<span class="jiazhu">檀州，漢漁陽郡蹏奚縣地。後魏置安州，後周改曰玄州。隋開皇十六年改檀州，大業初，廢州爲安樂郡，唐復爲檀州。在京師東北二千五百六十七里，至東都一千八百四十四里。《考異》曰：《唐統紀》、《唐曆》皆云<span class="yinhao">「長孫恩」</span>，《新書》云<span class="yinhao">「族弟恩」</span>。《統紀》、《唐曆》，長孫銓流巂州，縣令希旨殺之，在此下。《實錄》，<span class="yinhao">「銓流巂州，許敬宗懼其甥趙持滿作難，遂殺持滿。」</span>是銓流巂州在前，今從之。</span></p>
<p class="em2 strong"><span class="yinwen">10</span>八月，壬子，以普州刺史李義府兼吏部尙書、同中書門下三品。義府旣貴，自言本出趙郡，與諸李敍昭穆；<span class="jiazhu">昭，市招翻。</span>無賴之徒藉其權勢，拜伏爲兄叔者甚衆。給事中李崇德初與同譜，及義府出爲普州，卽除之。義府聞而銜之，及復爲相，<span class="jiazhu">復，扶又翻。</span>使人誣構其罪，下獄，自殺。<span class="jiazhu">下，遐稼翻。</span></p>
<p class="em2 strong"><span class="yinwen">11</span>乙卯，長孫氏、柳氏緣無忌、奭貶降者十三人。高履行貶永州刺史。<span class="jiazhu">永州，舊零陵郡，隋平陳，置永州，在京師南三千二百七十四里，至東都三千六百六十五里。</span>于志寧貶榮州刺史，于氏貶者九人。自是政歸中宮矣。</p>
<p class="em2 strong"><span class="yinwen">12</span>九月，詔以石、米、史、大安、小安、曹、拔汗那、悒怛、疏勒、朱駒半等國置州縣府百二十七。<span class="jiazhu">米國，或曰彌末，或曰弭秣賀，北百里距康國；其王治鉢息德城。大安，一曰布豁，又曰捕喝，元魏謂忸密者，東北至小安四百里，西瀕烏滸河，治河謐城，卽康居小君長罽王故地。小安，一曰東安，曰喝汗，在那密水之陽，東距河二百里許，治喝汗城。曹亦有東、西、中國，東曹居波悉山之陰，漢貳師城地也，北至石，西至康，東北寧遠，皆四百里。西曹者，隋時曹國也，南接史及波覽，治瑟底痕城。中曹治迦底眞城。拔汗那，卽寧遠，或曰鏺汗，元魏所謂破洛那，去京師八千里，居西鞬城，在眞珠河之北，後分爲二：一治呼悶城，一治遏塞城。悒怛國，漢大月氏之種，大月氏爲烏孫所奪，西過大宛，擊大夏臣之，大夏卽吐火羅也；嚈噠，王姓也，後世以姓爲國，訛爲悒怛。杜佑曰：嚈噠，或云高車之別種，或云大月氏之別種；悒怛亦大月氏別種。如佑所云，則嚈噠、悒怛似是兩國。疏勒，一名佉沙，距長安九千里而贏。悒，音邑。怛，當割翻。</span></p>
<p class="em2 strong"><span class="yinwen">13</span>冬，十月，丙午，太子加元服，赦天下。<span class="jiazhu">太子加元服，其儀備見於《新書·禮志》。</span></p>
<p class="em2 strong"><span class="yinwen">14</span>初，太宗疾山東士人自矜門地，婚姻多責資財，命脩《氏放志》例降一等；王妃、主壻皆取勳臣家，不議山東之族。而魏徵、房玄齡、李勣家皆盛與爲婚，常左右之，<span class="jiazhu">左右，讀曰佐佑。</span>由是舊望不減；或一姓之中，更分某房某眷，高下懸隔。李義府爲其子求婚不獲，恨之，<span class="jiazhu">爲，于僞翻。</span>故以先帝之旨，勸上矯其弊。壬戌，詔後魏隴西李寶、太原王瓊、滎陽鄭溫、范陽盧子遷、盧渾、盧輔、清河崔宗伯、崔元孫、前燕博陵崔懿、晉趙郡李楷等子孫，不得自爲婚姻。<span class="jiazhu">燕，因肩翻。</span>仍定天下嫁女受財之數，毋得受陪門財。<span class="jiazhu">陪門財者，女家門望素高，而議姻之家非耦，令其納財以陪門望。</span>然族望爲時所尙，終不能禁，或載女竊送夫家，或女老不嫁，終不與異姓爲婚。其衰宗落譜，昭穆所不齒者，往往反自稱禁婚家，益增厚價。<span class="jiazhu">厚取陪門之財也。昭，市招翻。</span></p>
<p class="em2 strong"><span class="yinwen">15</span>閏月，戊寅，上發京師，令太子監國。太子思慕不已，<span class="jiazhu">人少則慕父母。</span>上聞之，遽召赴行在。戊戌，車駕至東都。<span class="jiazhu">監，古銜翻。</span></p>
<p class="em2 strong"><span class="yinwen">16</span>十一月，丙午，以許圉師爲散騎常侍、檢校侍中。<span class="jiazhu">散，悉亶翻。騎，奇寄翻。</span></p>
<p class="em2 strong"><span class="yinwen">17</span>戊午，侍中兼左庶子辛茂將薨。</p>
<p class="em2 strong"><span class="yinwen">18</span>思結俟斤都曼帥疏勒、朱俱波、謁般陀三國反，<span class="jiazhu">《新書》作<span class="yinhao">「喝盤陀」</span>，或曰<span class="yinhao">「漢陀」</span>，曰<span class="yinhao">「渴館檀」</span>，亦謂<span class="yinhao">「渴羅陀」</span>；由疏勒西南入劍末谷不忍嶺六百里，則其國也；距瓜州四千五百里，直朱俱波西南，距懸度山。俟，渠之翻。帥，讀曰率。</span>擊破于闐。癸亥，以左驍衞大將軍蘇定方爲安撫大使以討之。<span class="jiazhu">驍，堅堯翻。使，疏吏翻。</span></p>
<p class="em2 strong"><span class="yinwen">19</span>以盧承慶同中書門下三品。</p>
<p class="em2 strong"><span class="yinwen">20</span>右領軍中郎將薛仁貴等與高麗將溫沙門戰於橫山，破之。<span class="jiazhu">將，卽亮翻。麗，力知翻。</span></p>
<p class="em2 strong"><span class="yinwen">21</span>蘇定方軍至業葉水，<span class="jiazhu">自庭州輪臺縣西行三百許里，至業葉河。</span>思結保馬頭川。定方選精兵萬人、騎三千馳往襲之，一日一夜行三百里，詰旦，至城下，<span class="jiazhu">騎，奇寄翻。詰，去吉翻。</span>都曼大驚。戰於城外，都曼敗，退保其城。及暮，諸軍繼至，遂圍之，都曼懼而出降。<span class="jiazhu">降，戶江翻。</span></p>
<p class="strong"><span class="section" id="title-8"><span data-head-description="" data-head-level="h4" data-head-title="顯慶五年">五年</span></span><span class="biaozhusup" data-rel="（庚申、西元六六○年）"></span></p>
<p class="em2 strong"><span class="yinwen">1</span>春，正月，定方獻俘於乾陽殿。<span class="jiazhu">乾陽殿在洛陽宮。</span>法司請誅都曼。定方請曰：<span class="yinhao">「臣許以不死，故都曼出降，願匄其餘生。」</span><span class="jiazhu">匄，古太翻。</span>上曰：<span class="yinhao">「朕屈法以全卿之信。」</span>乃免之。</p>
<p class="em2 strong"><span class="yinwen">2</span>甲子，上發東都；二月，辛巳，至幷州。<span class="jiazhu">東都至幷州八百八里。</span>三月，丙午，皇后宴親戚故舊鄰里於朝堂，婦人於內殿，班賜有差。<span class="jiazhu">武后，幷州文水縣人。天子行幸所至，皆有朝堂。太宗伐高麗，張受降幕於朝堂之側，是也。皇后所居爲內殿。朝，直遙翻。</span>詔：<span class="yinhao">「幷州婦人年八十以上，皆版授郡君。」</span><span class="jiazhu">郡君有正四品、從四品、正五品之差。</span></p>
<p class="em2 strong"><span class="yinwen">3</span>百濟恃高麗之援，數侵新羅；<span class="jiazhu">數，所角翻。</span>新羅王春秋上表求救。辛亥，以左武衞大將軍蘇定方爲神丘道行軍大總管，<span class="jiazhu">《新書》作<span class="yinhao">「神兵道」</span>。</span>帥左驍衞將軍劉伯英等<span class="jiazhu">帥，讀曰率。驍，堅堯翻。</span>水陸十萬以伐百濟。<span class="jiazhu">《考異》曰：《舊書·定方傳》、《新羅傳》皆云定方爲熊津道大總管。《實錄·定方傳》亦同。今從此年《實錄》、《新唐書·本紀》。又《舊本紀》、《唐曆》皆云，<span class="yinhao">「四年十二月癸亥，以定方爲神丘道大總管，劉伯英爲嵎夷道行軍總管。」</span>按定方時討都曼，未爲神丘道總管，《舊書》、《唐曆》皆誤。今從《實錄》。</span>以春秋爲嵎夷道行軍總管，<span class="jiazhu">因《堯典》<span class="yinhao">「宅嵎夷曰暘谷」</span>而命之。</span>將新羅之衆，與之合勢。<span class="jiazhu">將，卽亮翻。</span></p>
<p class="em2 strong"><span class="yinwen">4</span>夏，四月，丙<span class="jiaozhusup">章：十二行本「丙」作「戊」；乙十一行本同。</span>寅，上發幷州；癸巳，至東都。五月，作合璧宮。<span class="jiazhu">時改八關宮爲合璧宮，在東都苑內。</span>壬戌，上幸合璧宮。</p>
<p class="em2 strong"><span class="yinwen">5</span>戊辰，以定襄都督阿史德樞賓、左武候將軍延陀梯眞、<span class="jiazhu">梯眞，薛延陀之種，因以爲姓。</span>居延州都督李合珠並爲冷岍道行軍總管，<span class="jiazhu">岍，與𡶭同，卽冷徑山。奚與契丹依阻此山以自固，其地在潢水之南，黃龍之北。</span>各將所部兵以討叛奚，仍命尙書右丞崔餘慶充使總護三部兵，奚尋遣使降。<span class="jiazhu">將，卽亮翻；下同。使，疏吏翻。降，戶江翻。</span>更以樞賓等爲沙磚道行軍總管，以討契丹，擒契丹松漠都督阿卜固送東都。<span class="jiazhu">磚，職緣翻。</span></p>
<p class="em2 strong"><span class="yinwen">6</span>六月，庚午朔，日有食之。</p>
<p class="em2 strong"><span class="yinwen">7</span>甲午，車駕還洛陽宮。</p>
<p class="em2 strong"><span class="yinwen">8</span>房州刺史梁王忠，年浸長，頗不自安，或私衣婦人服以備刺客；<span class="jiazhu">長，知兩翻。衣，於旣翻。</span>又數自占吉凶。<span class="jiazhu">數，所角翻。</span>或告其事，秋，七月，乙巳，廢忠爲庶人，徙黔州，囚於承乾故宅。<span class="jiazhu">太宗貞觀十七年，徙太子承乾於黔州。黔，音琴。</span></p>
<p class="em2 strong"><span class="yinwen">9</span>丁卯，度支尙書、同中書門下三品盧承慶坐科調失所免官。<span class="jiazhu">度支尙書，凡傜賦職貢之方，經費賙給之算，藏貨贏縮之準，悉以咨之。今科調不得其所，爲不任其職，故免所居官。調，徒弔翻。</span></p>
<p class="em2 strong"><span class="yinwen">10</span>八月，吐蕃祿東贊遣其子起政將兵擊吐谷渾，以吐谷渾內附故也。<span class="jiazhu">吐，從暾入聲。谷，音浴。</span></p>
<p class="em2 strong"><span class="yinwen">11</span>蘇定方引兵自成山濟海，百濟據熊津江口以拒之。定方進擊破之，百濟死者數千人，餘皆潰走。定方水陸齊進，直趣其都城。<span class="jiazhu">《北史》：百濟都俱拔城，亦曰固麻城，其外更有五方，中方曰古沙城，東方曰得安城，南方曰久知下城，西方曰刀先城，北方曰熊津城。趣，七喻翻。</span>未至二十餘里，百濟傾國來戰，大破之，殺萬餘人，追奔，入其郭。百濟王義慈及太子隆逃于北境，定方進圍其城；義慈次子泰自立爲王，帥衆固守。隆子文思曰：<span class="yinhao">「王與太子皆在，而叔遽擁兵自王，<span class="jiazhu">帥，讀曰率；下同。王，于況翻。</span>借使能卻唐兵，我父子必不全矣。」</span>遂帥左右踰城來降，百姓皆從之，泰不能止。定方命軍士登城立幟，泰窘迫，開門請命。於是義慈、隆及諸城主皆降。<span class="jiazhu">降，戶江翻。幟，昌志翻。</span>百濟故有五部，分統三十七郡、二百城、七十六萬戶，詔以其地置熊等五都督府，<span class="jiazhu">熊津、馬韓、東明、金連、德安五都督府。</span>以其酋長爲都督、刺史。<span class="jiazhu">酋，慈由翻。長，知兩翻。</span></p>
<p class="em2 strong"><span class="yinwen">12</span>壬午，左武衞大將軍鄭仁泰將兵討思結、拔也固、僕骨、同羅四部，<span class="jiazhu">拔也固卽拔野古。僕骨卽僕固。將，卽亮翻。</span>三戰皆捷，追奔百餘里，斬其酋長而還。</p>
<p class="em2 strong"><span class="yinwen">13</span>冬，十月，上初苦風眩頭重，目不能視，百司奏事，上或使皇后決之。后性明敏，涉獵文史，處事皆稱旨。由是始委以政事，權與人主侔矣。<span class="jiazhu">史言后移唐祚，至是而勢成。處，昌呂翻。稱，尺證翻。</span></p>
<p class="em2 strong"><span class="yinwen">14</span>十一月，戊戌朔，上御則天門樓，<span class="jiazhu">《唐六典》：東都宮城南面三門，中曰應天，後以武后號則天，遂更曰則天也。</span>受百濟俘，自其王義慈以下皆釋之。蘇定方前後滅三國，皆生擒其主。<span class="jiazhu">謂賀魯、都曼、義慈也。</span>赦天下。</p>
<p class="em2 strong"><span class="yinwen">15</span>甲寅，上幸許州。十二月，辛未，畋於長社。<span class="jiazhu">長社，漢古縣，屬潁川郡，隋改長社曰潁川，唐復舊，帶許州。</span>己卯，還東都。</p>
<p class="em2 strong"><span class="yinwen">16</span>壬午，以左驍衞大將軍契苾何力爲浿江道行軍大總管，<span class="jiazhu">浿水，在高麗國中。驍，堅堯翻。契，欺訖翻。浿，普蓋翻。</span>左武衞大將軍蘇定方爲遼東道行軍大總管，左驍衞將軍劉伯英爲平壤道行軍大總管，蒲州刺史程名振爲鏤方道總管，將兵分道擊高麗。青州刺史劉仁軌坐督海運覆船，以白衣從軍自效。<span class="jiazhu">《考異》曰：《舊傳》云：<span class="yinhao">「監統水軍征遼，以後期坐免官。」</span>按仁軌從軍乃在百濟，非征遼也。今從張鷟《朝野儉載》。</span></p>
<p class="strong"><span class="section" id="title-9"><span data-head-description="" data-head-level="h4" data-head-title="龍朔元年">龍朔元年</span></span><span class="biaozhusup" data-rel="（辛酉、西元六六一年）"></span></p>
<p class="em2 strong"><span class="yinwen">1</span>春，正月，乙卯，募河南北、淮南六十七州兵，得四萬四千餘人，詣平壤、鏤方行營。戊午，以鴻臚卿蕭嗣業爲扶餘道行軍總管，帥回紇等諸部兵詣平壤。<span class="jiazhu">臚，陵如翻。帥，讀曰率。紇，下沒翻。</span></p>
<p class="em2 strong"><span class="yinwen">2</span>二月，乙未晦，改元。</p>
<p class="em2 strong"><span class="yinwen">3</span>三月，丙申朔，上與羣臣及外夷宴於洛城門，<span class="jiazhu">《唐六典》：洛陽宮城西北出曰洛城西門，其內曰德昌殿，德昌殿南出曰延慶門，又南曰韶暉門，西南曰洛城南門，其內曰洛城殿。</span>觀屯營新敎之舞，謂之《一戎大定樂》。<span class="jiazhu">取一戎衣天下大定之義。舞者，百四十人，被五采甲，持槊而舞。劉昫曰：《大定樂》出自《破陳樂》，自《破陳舞》以下，皆雷大鼓，雜以龜茲之樂，聲振百里，動蕩山谷。《大定樂》加金鉦，象平遼東而邊隅大定也。杜佑曰：《大定樂歌》云：<span class="yinhao">「八紘同軌樂。」</span></span>時上欲親征高麗，以象用武之勢也。</p>
<p class="em2 strong"><span class="yinwen">4</span>初，蘇定方旣平百濟，留郎將劉仁願鎭守百濟府城，又以左衞中郎將王文度爲熊津都督，撫其餘衆。文度濟海而卒，<span class="jiazhu">卒，子恤翻。</span>百濟僧道琛、故將福信聚衆據周留城，<span class="jiazhu">將，卽亮翻。</span>迎故王子豐於倭國而立之，<span class="jiazhu">倭，烏禾翻。</span>引兵圍仁願於府城。詔起劉仁軌檢校帶方州刺史，<span class="jiazhu">帶方州置於百濟界，因古地名以名州。《考異》曰：《僉載》云：<span class="yinhao">「劉仁願以仁軌檢校帶方州刺史。」</span>今從《本傳》。</span>將王文度之衆，便道發新羅兵以救仁願。<span class="jiazhu">將，卽亮翻。</span>仁軌喜曰：<span class="yinhao">「天將富貴此翁矣！」</span>於州司請《唐曆》及廟諱以行，<span class="jiazhu">按劉仁軌自青州刺史白衣從軍，此蓋於青州州司請之也。</span>曰：<span class="yinhao">「吾欲掃平東夷，頒大唐正朔於海表！」</span>仁軌御軍嚴整，轉鬬而前，所向皆下。百濟立兩栅於熊津江口，仁軌與新羅兵合擊，破之，殺溺死者萬餘人。<span class="jiazhu">溺，奴狄翻。</span>道琛乃釋府城之圍，退保任存城；<span class="jiazhu">任存城在百濟西部任存山。《考異》曰：《實錄》或作<span class="yinhao">「任孝城」</span>，未知孰是。今從其多者。</span>新羅糧盡，引還。道琛自稱領軍將軍，福信自稱霜岑將軍，招集徒衆，其勢益張。<span class="jiazhu">張，知亮翻。</span>仁軌衆少，與仁願合軍，休息士卒。<span class="jiazhu">少，詩沼翻。</span>上詔新羅出兵，新羅王春秋奉詔，遣其將金欽將兵救仁軌等，至古泗，福信邀擊，敗之。<span class="jiazhu">將，卽亮翻。敗，補邁翻。</span>欽自葛嶺道遁還新羅，不敢復出。<span class="jiazhu">復，扶又翻。</span>福信尋殺道琛，專總國兵。</p>
<p class="em2 strong"><span class="yinwen">5</span>夏，四月，丁卯，上幸合璧宮。</p>
<p class="em2 strong"><span class="yinwen">6</span>庚辰，以任雅相爲浿江道行軍總管，契苾何力爲遼東道行軍總管，蘇定方爲平壤道行軍總管，與蕭嗣業及諸胡兵凡三十五軍，水陸分道並進。上欲自將大軍繼之；癸巳，皇后抗表諫親征高麗；<span class="jiazhu">麗，力知翻。</span>詔從之。</p>
<p class="em2 strong"><span class="yinwen">7</span>六月，癸未，以吐火羅、嚈噠、罽賓、波斯等十六國<span class="jiazhu">罽賓，隋漕國也，居葱嶺南，距長安萬二千里而贏。四國及訶達羅支國、解蘇國、骨咄施國、帆延國、石汗那國、護時犍國、怛沒國、烏拉喝國、多勒建國、俱蜜國、護蜜多國、久越得犍國，凡十六。嚈，益涉翻。噠，當割翻，又宅軋翻。罽，音計。</span>置都督府八，州七十六，<span class="jiazhu">《考異》曰：《唐曆》云：<span class="yinhao">「置州二十六」</span>，今從《統紀》。今按《新書·地理志》，時自于闐以西，波斯以東，凡十六國，各以其王都爲都督府。吐火羅國都爲月氏都督府，領州二十五。嚈噠國都爲大汗都督府，領州十五。訶達羅支國都爲條支都督府，領州九。解蘇國都爲天馬都督府，領州二。骨咄施國都爲高附都督府，領州二。罽賓國都爲脩鮮都督府，領州十。帆延國都爲寫鳳都督府，領州四。石汗那國都爲悅般州都督府，領州二。護時犍國都爲奇沙州都督府，領州二。怛沒國都爲姑墨州都督府，領州一。烏拉喝國都爲旅獒州都督府，多勒建國都爲崑墟州都督府，俱蜜國都爲至拔州都督府，護蜜多國都爲鳥飛州都督府，領州一；久越得犍國都爲王庭州都督府，波斯國都爲波斯都督府。《通鑑》言置都督府八者，蓋謂月氏、大汗、條支、天馬、高附、脩鮮、寫鳳、波斯八都督府，餘悅般等八州都督府不預也。《新志》所載領州七十二，其數亦與《通鑑》所引《統紀》不合。</span>縣一百一十，軍府一百二十六，並隸安西都護府。</p>
<p class="em2 strong"><span class="yinwen">8</span>秋，七月，甲戌，蘇定方破高麗於浿江，屢戰皆捷，遂圍平壤城。</p>
<p class="em2 strong"><span class="yinwen">9</span>九月，癸巳朔，特進新羅王春秋卒；以其子法敏爲樂浪郡王、新羅王。<span class="jiazhu">卒，子恤翻。樂浪，音洛琅。</span></p>
<p class="em2 strong"><span class="yinwen">10</span>壬子，徙潞王賢爲沛王。賢聞王勃善屬文，<span class="jiazhu">屬，之欲翻。</span>召爲修撰。<span class="jiazhu">撰，士免翻。</span>勃，通之孫也。<span class="jiazhu">王通，隋末大儒，諡文中子。</span>時諸王鬬雞，勃戲爲《檄周王雞文》。<span class="jiazhu">《考異》曰：《舊傳》云<span class="yinhao">「檄英王雞」</span>，按中宗爲英王時，沛王賢已爲太子，當云周王。</span>上見之，怒曰：<span class="yinhao">「此乃交構之漸。」</span>斥勃出沛府。</p>
<p class="em2 strong"><span class="yinwen">11</span>高麗蓋蘇文遣其子男生以精兵數萬守鴨綠水，諸軍不得渡。契苾何力至，值冰大合，何力引衆乘冰渡水，鼓譟而進，高麗大潰，追奔數十里，斬首三萬級，餘衆悉降，<span class="jiazhu">降，戶江翻。</span>男生僅以身免。會有詔班師，乃還。</p>
<p class="em2 strong"><span class="yinwen">12</span>冬，十月，丁卯，上畋于陸渾；<span class="jiazhu">陸渾，古伊川，春秋時，秦、晉遷陸渾戎於此。漢因以名縣，屬弘農郡。後魏置伊川郡，隋廢郡改縣，曰伏流。大業初，復曰陸渾，屬洛州。</span>戊申，又畋于非山；癸酉，還宮。</p>
<p class="em2 strong"><span class="yinwen">13</span>回紇酋長婆閏卒，姪比粟毒代領其衆，<span class="jiazhu">紇，下沒翻。酋，慈由翻。長，知兩翻。卒，子恤翻。《考異》曰：《新書·傳》云：<span class="yinhao">「婆閏卒，子比粟嗣。」</span>今從《舊傳》。</span>與同羅、僕固犯邊，詔左武衞大將軍鄭仁泰爲鐵勒道行軍大總管，燕然都護劉審禮、左武衞將軍薛仁貴爲副，<span class="jiazhu">燕，因肩翻。</span>鴻臚卿蕭嗣業爲仙萼道行軍總管，<span class="jiazhu">磧北有仙萼河。</span>右屯衞將軍孫仁師爲副，將兵討之。<span class="jiazhu">將，卽亮翻。</span>審禮，德威之子也。<span class="jiazhu">劉德威見一百五［九］十四卷太宗貞觀十一年。</span></p>
<p class="strong"><span class="section" id="title-10"><span data-head-description="" data-head-level="h4" data-head-title="龍朔二年">二年</span></span><span class="biaozhusup" data-rel="（壬戌、西元六六二年）"></span></p>
<p class="em2 strong"><span class="yinwen">1</span>春，正月，辛亥，立波斯都督卑路斯爲波斯王。</p>
<p class="em2 strong"><span class="yinwen">2</span>二月，甲子，改百官名：以門下省爲東臺，中書省爲西臺，尙書省爲中臺；侍中爲左相，中書令爲右相，僕射爲匡政，左、右丞爲肅機，尙書爲太常伯，侍郎爲少常伯；其餘二十四司、御史臺、九寺、七監、十六衞，並以義訓更其名，而職任如故。<span class="jiazhu">改吏部爲司列，司勳、司封如故，考功爲司績，戶部爲司元，度支爲司度，金部爲司珍，倉部爲司庾，禮部爲司禮，祠部爲司禋，主客爲司蕃，膳部爲司膳，兵部爲司戎，職方爲司城，駕部爲司輿，庫部爲司庫，刑部爲司刑，都官爲司僕，比部爲司計，司門爲司關，工部爲司平，屯田爲司田，虞部爲司虞，水部爲司川，凡二十四司；郎中皆改爲大夫。改御史臺曰憲臺，大夫曰大司憲，中丞曰司憲大夫。改太常寺曰奉常寺，光祿寺曰司宰寺，衞尉寺曰司衞寺，宗正寺曰司宗寺，太僕寺曰司馭寺，大理寺曰詳刑寺，鴻臚寺曰同文寺，司農寺曰司稼寺，太府寺曰外府寺，凡九寺；卿皆曰正卿，少卿皆曰大夫。改祕書省曰蘭臺監，監曰太史，少監曰侍郎，丞曰大夫。殿中省爲中御府監，監曰太監。國子監爲司成館，祭酒曰大司成，司業曰少司成。少府監爲內府監。將作監爲繕工監，大匠曰大監，少匠曰少監。都水監爲司津監。凡七監。左·右衞府、驍衞府、武衞府皆省<span class="yinhao">「府」</span>字，左、右威衞曰左、右武威衞，左、右領軍衞曰左、右戎衞，左、右候衞曰左、右金吾衞，左、右監門府曰左、右監門衞，左、右千牛府曰左、右奉宸衞，凡十六衞。</span></p>
<p class="em2 strong"><span class="yinwen">3</span>甲戌，浿江道大總管任雅相薨于軍。雅相爲將，<span class="jiazhu">浿，普大翻。任，音壬。相，息亮翻。將，卽亮翻。</span>未嘗奏親戚故吏從軍，皆移所司補授，謂人曰：<span class="yinhao">「官無大小，皆國家公器，豈可茍便其私！」</span>由是軍中賞罰皆平，人服其公。</p>
<p class="em2 strong"><span class="yinwen">4</span>戊寅，左驍衞將軍白州刺史沃沮道總管龐孝泰<span class="jiazhu">白州，本漢合浦縣地，武德四年置南州，六年，改白州。沮，子余翻。</span>與高麗戰於蛇水之上，軍敗，與其子十三人皆戰死。蘇定方圍平壤久不下，會大雪，解圍而還。</p>
<p class="em2 strong"><span class="yinwen">5</span>三月，鄭仁泰等敗鐵勒於天山。<span class="jiazhu">敗，補萬翻；下所敗同。</span></p>
<p class="em2 strong">鐵勒九姓聞唐兵將至，合衆十餘萬以拒之，選驍健者數十人挑戰，薛仁貴發三矢，殺三人，餘皆下馬請降。仁貴悉阬之，度磧北，擊其餘衆，獲葉護兄弟三人而還。<span class="jiazhu">驍，堅堯翻。挑，徒了翻。降，戶江翻。磧，七亦翻。</span>軍中歌之曰：<span class="yinhao">「將軍三箭定天山，壯士長歌入漢關。」</span></p>
<p class="em2 strong">思結、多濫葛等部落先保天山，聞仁泰等將至，皆迎降；仁泰等縱兵擊之，掠其家以賞軍。虜相帥遠遁，<span class="jiazhu">帥，讀曰率。</span>將軍楊志追之，爲虜所敗。候騎告仁泰：<span class="yinhao">「虜輜重在近，往可取也。」</span><span class="jiazhu">騎，奇寄翻；下同。重，直用翻。</span>仁泰將輕騎萬四千，倍道赴之，遂踰大磧，至仙萼河，<span class="jiazhu">《新書》：回鶻牙北六百里至仙娥河。</span>不見虜，糧盡而還。值大雪，士卒飢凍，棄捐甲兵，殺馬食之，馬盡，人自相食，比入塞，<span class="jiazhu">比，必寐翻，及也。</span>餘兵纔八百人。</p>
<p class="em2 strong">軍還，司憲大夫楊德裔劾奏：<span class="yinhao">「仁泰等<span class="jiazhu">漢御史臺有二丞，掌殿內祕書，謂之中丞。漢末改爲御史長史，後漢復爲中丞。後魏改爲中尉正，北齊復曰中丞，後周曰司憲中大夫。隋諱<span class="yinhao">「中」</span>，改爲治書御史，唐因之，貞觀末，避高宗名，改爲中丞。是年，改爲司憲大夫，正五品上，掌貳大司憲，持邦國憲章以肅正朝廷。劾，戶槪翻；又戶得翻。</span>誅殺已降，<span class="jiazhu">降，戶江翻。</span>使虜逃散，不撫士卒，不計資糧，遂使骸骨蔽野，棄甲資寇。自聖朝開創以來，未有如今日之喪敗者。仁貴於所監臨，貪淫自恣，雖矜所得，不補所喪。並請付法司推科。」</span><span class="jiazhu">喪，息浪翻。監，古銜翻。推科者，推問而科處其罪。</span>詔以功贖罪，皆釋之。</p>
<p class="em2 strong">以右驍衞大將軍契苾何力爲鐵勒道安撫使，左衞將軍姜恪副之，以安輯其餘衆。何力簡精騎五百，馳入九姓中，虜大驚，何力乃謂曰：<span class="yinhao">「國家知汝皆脅從，赦汝之罪，罪在酋長，得之則已。」</span><span class="jiazhu">酋，慈由翻。</span>其部落大喜，共執其葉護及設、特勒等二百餘人以授何力，何力數其罪而斬之，<span class="jiazhu">數，所具翻。</span>九姓遂定。</p>
<p class="em2 strong"><span class="yinwen">6</span>甲午，車駕發東都；辛亥，幸蒲州；夏，四月，庚申朔，至京師。</p>
<p class="em2 strong"><span class="yinwen">7</span>辛巳，作蓬萊宮。<span class="jiazhu">蓬萊宮卽大明宮，亦曰東內。程大昌曰：大明宮地，本太極宮之後苑東北面射殿之地，在龍首山上。太宗初於其地營永安宮，以備太上皇清暑，雖嘗改名大明宮，而太上皇仍居大安宮，不曾徙入。龍朔二年，高宗苦風痹，惡太極宮卑下，故就脩大明宮，改名蓬萊宮，取殿後蓬萊池以爲名，作營造也。</span></p>
<p class="em2 strong"><span class="yinwen">8</span>五月，丙申，以許圉師爲左相。<span class="jiazhu">相，息亮翻。</span></p>
<p class="em2 strong"><span class="yinwen">9</span>六月，乙丑，初令僧、尼、道士、女官致敬父母。<span class="jiazhu">尼，女夷翻。</span></p>
<p class="em2 strong"><span class="yinwen">10</span>秋，七月，戊子朔，赦天下。</p>
<p class="em2 strong"><span class="yinwen">11</span>丁巳，熊津都督劉仁願、帶方州刺史劉仁軌大破百濟於熊津之東，拔眞峴城。</p>
<p class="em2 strong">初，仁願、仁軌等屯熊津城，<span class="jiazhu">《考異》曰：去歲道琛、福信圍仁願於百濟府城，今云尙在熊津城，或者共是一城。不則圍解之後，徙屯熊津城耳。</span>上與之敕書，以<span class="yinhao">「平壤軍回，一城不可獨固，宜拔就新羅。若金法敏藉卿留鎭，宜且停彼；若其不須，卽宜泛海還也。」</span>將士咸欲西歸。仁軌曰：<span class="yinhao">「人臣徇公家之利，有死無貳，豈得先念其私！主上欲滅高麗，故先誅百濟，留兵守之，制其心腹；雖餘寇充斥而守備甚嚴，宜礪兵秣馬，擊其不意，理無不克。旣捷之後，士卒心安，然後分兵據險，開張形勢，飛表以聞，更求益兵。朝廷知其有成，必命將出師，聲援纔接，凶醜自殲。<span class="jiazhu">將，卽亮翻。殲，息廉翻。</span>非直不棄成功，實亦永清海表。今平壤之軍旣還，熊津又拔，<span class="jiazhu">拔，謂拔軍就新羅，或拔軍西還也。</span>則百濟餘燼，不日更興，高麗逋寇，何時可滅！且今以一城之地居敵中央，茍或動足，卽爲擒虜，縱入新羅，亦爲羈客，脫不如意，悔不可追。況福信凶悖殘虐，君臣猜離，行相屠戮；正宜堅守觀變，乘便取之，不可動也。」</span>衆從之。時百濟王豐與福信等以仁願等孤城無援，遣使謂之曰：<span class="yinhao">「大使等何時西還，當遣相送。」</span><span class="jiazhu">使，疏吏翻；下同。</span>仁願、仁軌知其無備，忽出擊之，拔其支羅城及尹城、大山、沙井等栅，殺獲甚衆，分兵守之。福信等以眞峴城險要，加兵守之。仁軌伺其稍懈，引新羅兵夜傅城下，攀草而上，比明，入據其城，<span class="jiazhu">伺，相吏翻。懈，古隘翻。傅，音附。上，時掌翻。比，必寐翻。</span>遂通新羅運糧之路。仁願乃奏請益兵。詔發淄、青、萊、海之兵七千人以赴熊津。<span class="jiazhu">史言劉仁軌能堅忍伺間，待援兵以盡平百濟。</span></p>
<p class="em2 strong">福信專權，與百濟王豐浸相猜忌。福信稱疾，臥於窟室，欲俟豐問疾而殺之。豐知之，帥親信襲殺福信；<span class="jiazhu">果如劉仁軌所料。帥，讀曰率。</span>遣使詣高麗、倭國乞師以拒唐兵。<span class="jiazhu">倭，烏禾翻。</span></p> 



</div></body></html>