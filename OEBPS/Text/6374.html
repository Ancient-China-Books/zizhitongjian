<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百三十·唐紀四十六·德宗神武聖文皇帝五</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="唐紀四十六">唐紀四十六</span></span></h1>
<p><span class="jiazhu">〖起閼逢困敦<span class="biaozhusup" data-rel="（甲子）"></span>二月，盡四月，不滿一年。〗</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="德宗神武聖文皇帝五">德宗神武聖文皇帝五</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="興元元年">興元元年</span></span><span class="biaozhusup" data-rel="（甲子、西元七八四年）"></span></p>
<p class="em2 strong"><span class="yinwen">1</span>二月，戊申，詔贈段秀實太尉，諡曰忠烈，厚恤其家。<span class="jiazhu">〖段秀實死節事見二百二十八卷建中四年。諡，神至翻。〗</span>時賈隱林已卒，贈左僕射，賞其能直言也。<span class="jiazhu">〖卒，子恤翻。射，寅謝翻。直言事見上卷上年。〗</span></p>
<p class="em2 strong"><span class="yinwen">2</span>李希烈將兵五萬圍寧陵，引水灌之；濮州刺史劉昌以三千人守之。<span class="jiazhu">〖將，卽亮翻，又音如字。濮，博木翻。李希烈自建中四年攻寧陵。〗</span></p>
<p class="em2 strong">滑州刺史李澄密遣使請降，<span class="jiazhu">〖李澄降賊見上卷上年。使，疏吏翻。降，戶江翻。〗</span>上許以澄爲汴滑節度使。澄猶外事希烈；希烈疑之，遣養子六百人戍白馬，<span class="jiazhu">〖汴，皮變翻。白馬，滑州治所。〗</span>召澄共攻寧陵。澄至石柱，使其衆陽驚，燒營而遁。又諷養子令剽掠，<span class="jiazhu">〖令，力丁翻。剽，匹妙翻；下同。〗</span>澄悉收斬之，以白希烈，希烈無以罪也。</p>
<p class="em2 strong">劉昌守寧陵，凡四十五日不釋甲。韓滉遣其將王栖曜將兵助劉洽拒希烈，栖曜以強弩數千游汴水，夜，入寧陵城。<span class="jiazhu">〖滉，呼廣翻；將兵之將，音同上。《考異》曰：《新書·柏良器傳》曰：<span class="yinhao">「良器爲武衞中郎將，以兵隸浙西。希烈圍寧陵，遏水灌之，親令軍中明日拔城。良器以救兵至，擇弩手善游者沿河渠夜入，及旦，伏弩發，乘城者皆死。」</span>疑韓滉遣栖曜及良器同救寧陵，《舊·栖曜傳》曰：<span class="yinhao">「將強弩數千夜入寧陵。」</span>與此共是一事。今參取之。〗</span>明日，從城上射希烈，<span class="jiazhu">〖射，而亦翻。〗</span>及其坐幄，<span class="jiazhu">〖坐，才臥翻。〗</span>希烈驚曰：<span class="yinhao">「宣、潤弩手至矣！」</span>遂解圍去。</p>
<p class="em2 strong"><span class="yinwen">3</span>朱泚<span class="jiaozhusup">〖章：十二行本「泚」下有「旣」字；乙十一行本同。〗</span>自奉天敗歸，<span class="jiazhu">〖事始見上卷建中四年。泚，且禮翻，又音此。〗</span>李晟謀取長安。劉德信與晟俱屯東渭橋，<span class="jiazhu">〖劉德信屯東渭橋，事始見二百二十八卷建中四年。晟，成正翻。〗</span>不受晟節制；晟因德信至營中，數以滬澗之敗及所過剽掠之罪，斬之；<span class="jiazhu">〖數，所具翻，又所主翻。滬，侯古翻。剽，匹妙翻。滬澗之敗見二百二十八卷建中四年。是年十一月，旣加李晟神策行營節度，劉德信可得而不受節制乎！況又有敗軍及剽掠之罪，斬之宜矣。〗</span>因以數騎馳入德信軍，勞其衆，<span class="jiazhu">〖勞，力到翻。騎，奇寄翻。〗</span>無敢動者，遂幷將之，軍勢益振。<span class="jiazhu">〖將，卽亮翻，又音如字。〗</span></p>
<p class="em2 strong">李懷光旣脅朝廷逐盧𣏌等，<span class="jiazhu">〖事見上卷上年。朝，直遙翻。〗</span>內不自安，遂有異志。又惡李晟獨當一面，<span class="jiazhu">〖惡，烏路翻；下同。〗</span>恐其成功，奏請與晟合軍；詔許之。晟與懷光會于咸陽西陳濤斜，築壘未畢，<span class="jiazhu">〖壘，魯水翻。〗</span>泚衆大至。晟謂懷光曰：<span class="yinhao">「賊若固守宮苑，<span class="jiazhu">〖宮苑，謂宮城及苑城也。〗</span>或曠日持久，未易攻取；<span class="jiazhu">〖易，以豉翻。〗</span>今去其巢穴，敢出求戰，此天以賊賜明公，不可失也！」</span>懷光曰：<span class="yinhao">「軍適至，馬未秣，士未飯，<span class="jiazhu">〖飯，扶晚翻。〗</span>豈可遽戰邪！」</span><span class="jiazhu">〖邪，音耶。〗</span>晟不得已乃就壁。晟每與懷光同出軍，懷光軍士多掠人牛馬，晟軍秋豪不犯。懷光軍士惡其異己，分所獲與之，晟軍終不敢受。</p>
<p class="em2 strong">懷光屯咸陽累月，逗留不進；<span class="jiazhu">〖逗，音豆。《考異》曰：《實錄》云：<span class="yinhao">「懷光堅壁自守，凡八十餘日。」</span>按懷光以十一月癸巳解奉天圍，李晟以二月戊申徙東渭橋，其間纔七十六日。《實錄》所言，謂懷光奔河中以前耳。今但云累月。〗</span>上屢遣中使趣之，<span class="jiazhu">〖使，疏吏翻。趣，讀曰促。〗</span>辭以士卒疲弊，且當休息觀釁。諸將數勸之攻長安，<span class="jiazhu">〖將，卽亮翻。數，所角翻；下同。〗</span>懷光不從，密與朱泚通謀。<span class="jiaozhusup">〖章：十二行本「謀」下有「事跡頗露」四字；乙十一行本同；孔本同；張校同；退齋校同。〗</span><span class="jiazhu">〖泚，且禮翻；又音此。〗</span>李晟屢奏，恐其有變，爲所倂，請移軍東渭橋；<span class="jiazhu">〖晟，成正翻。李懷光旣有異謀，李晟與之連營於咸陽，有不能一息安者，其奏請移軍當也。然必歸東渭橋者，晟之本規也。蓋朱泚擁涇卒而據長安，其敗也必當西奔，晟以師自東逼之，所以開其走路耳。兵法，圍城爲之闕，此其近之。〗</span>上猶冀懷光革心，收其力用，寢晟奏不下。<span class="jiazhu">〖下，戶嫁翻。〗</span></p>
<p class="em2 strong">懷光欲緩戰期，且激怒諸軍，奏言：<span class="yinhao">「諸軍糧賜薄，神策獨厚。厚薄不均，難以進戰。」</span>上以財用方窘，<span class="jiazhu">〖窘，巨隕翻。〗</span>若糧賜皆比神策，則無以給之，不然，又逆懷光意，恐諸軍觖望；<span class="jiazhu">〖觖，古穴翻，怨望也。〗</span>乃遣陸贄詣懷光營宣慰，因召李晟參議其事。懷光意欲晟自乞減損，使失士心，沮敗其功，<span class="jiazhu">〖沮，在呂翻。敗，補邁翻。〗</span>乃曰：<span class="yinhao">「將士戰鬬同而糧賜異，何以使之協力！」</span><span class="jiazhu">〖將，卽亮翻。〗</span>贄未有言，數顧晟。晟曰：<span class="yinhao">「公爲元帥，得專號令；晟將一軍，受指蹤而已。<span class="jiazhu">〖數，所角翻。帥，所類翻，又音如字。〗</span>至於增減衣食，公當裁之。」</span>懷光默然，又不欲自減之，遂止。<span class="jiazhu">〖李晟之答懷光，氣和而辭正，故能伐其謀。〗</span></p>
<p class="em2 strong">時上遣崔漢衡詣吐蕃發兵，<span class="jiazhu">〖見上卷本年正月。吐，從暾入聲。〗</span>吐蕃相尙結贊<span class="jiazhu">〖相，息亮翻。〗</span>言：<span class="yinhao">「蕃法發兵，以主兵大臣爲信；今制書無懷光署名，故不敢進。」</span>上命陸贄諭懷光，懷光固執以爲不可，曰：<span class="yinhao">「若克京城，吐蕃必縱兵焚掠，誰能遏之！此一害也。前有敕旨，募士卒克城者人賞百緡，彼發兵五萬，若援敕求賞，五百萬緡何從可得！此二害也。虜騎雖來，必不先進，勒兵自固，觀我兵勢，勝則從而分功，敗則從而圖變，譎詐多端，不可親信，此三害也。」</span><span class="jiazhu">〖李懷光雖欲養寇以自資，然其陳用吐蕃三害，其言亦各有理。緡，眉巾翻。騎，奇寄翻。譎，古穴翻。〗</span>竟不肯署敕；尙結贊亦不進軍。</p>
<p class="em2 strong">陸贄自咸陽還，上言：<span class="yinhao">「賊泚稽誅，保聚宮苑，<span class="jiazhu">〖上，時掌翻。還，從宣翻，又音如字。泚，且禮翻，又音此。朱泚自據長安，居白華殿，重兵多在苑中，故言保聚宮苑。〗</span>勢窮援絕，引日偷生。懷光總仗順之師，乘制勝之氣，<span class="jiazhu">〖謂醴泉之勝也。〗</span>鼓行芟翦，易若摧枯，<span class="jiazhu">〖芟，所銜翻。易，以豉翻。〗</span>而乃寇奔不追，師老不用，諸帥每欲進取，懷光輒沮其謀。<span class="jiazhu">〖諸帥，謂李晟、楊惠元等。帥，所類翻。沮，在呂翻。〗</span>據茲事情，殊不可解。<span class="jiazhu">〖解，戶買翻，曉也。〗</span>陛下意在全護，委曲聽從，觀其所爲，亦未知感。若不別務規略，漸思制持，惟以姑息求安，終恐變故難測。此誠事機危迫之秋也，固不可以尋常容易處之。<span class="jiazhu">〖易，弋豉翻。處，昌呂翻。〗</span>今李晟奏請移軍，適遇臣銜命宣慰，<span class="jiazhu">〖晟，成正翻。銜，戶緘翻。〗</span>懷光偶論此事，臣遂汎問所宜。懷光乃云：『李晟旣欲別行，某亦都不要藉。』<span class="jiazhu">〖要者，須其用；藉者，借其力。當時諸鎭有要藉宮，所以名官之意亦如此。〗</span>臣猶慮有翻覆，因美其軍盛強。懷光大自矜誇，轉有輕晟之意。臣又從容問云：<span class="jiazhu">〖從，千容翻。〗</span>『回日，或聖旨顧問事之可否，決定何如？』懷光已肆輕言，不可中變，遂云：『恩命許去，事亦無妨。』<span class="jiazhu">〖言上已許李晟去咸陽，則其移軍於事體無妨也。〗</span>要約再三，<span class="jiazhu">〖要，一遙翻。〗</span>非不詳審，雖欲追悔，固難爲辭。伏望卽以李晟表出付中書，敕下依奏，<span class="jiazhu">〖敕下李晟，依其所奏也。下，戶嫁翻。〗</span>別賜懷光手詔，示以移軍事由。<span class="jiazhu">〖事由，猶言事因也。〗</span>其手詔大意云：『昨得李晟奏，請移軍城東以分賊勢。<span class="jiazhu">〖東渭橋在京城東，故云然。晟，成正翻。〗</span>朕本欲委卿商量，適會陸贄回奏云，見卿語及於此，仍言許去事亦無妨，遂敕本軍允其所請。』如此，則詞婉而直，理順而明，雖蓄異端，何由起怨！」</span>上從之。</p>
<p class="em2 strong">晟自咸陽結陳而行，<span class="jiazhu">〖結陳而行，以防李懷光追掩。陳，讀曰陣。〗</span>歸東渭橋。時鄜坊節度使李建徽、神策行營節度使楊惠元猶與懷光聯營，陸贄復上奏曰：<span class="yinhao">「懷光當管師徒，<span class="jiazhu">〖鄜，音膚。使，疏吏翻。復，扶又翻。上，時掌翻。當管，猶言見管也。〗</span>足以獨制兇寇，逗留未進，抑有他由。所患太強，不資傍助。比者又遣李晟、李建徽、楊惠元三節度之衆附麗其營，<span class="jiazhu">〖比，毗至翻，近也。〗</span>無益成功，祗足生事。何則？四軍接壘，羣帥異心，<span class="jiazhu">〖李晟、李建徽、楊惠元之軍及李懷光之軍爲四軍。帥，所類翻。〗</span>論勢力則懸絕高卑，<span class="jiazhu">〖言懷光之軍最強，懷光之官最高，相去懸絕。〗</span>據職名則不相統屬。<span class="jiazhu">〖言懷光、晟、建徽、惠元四人並爲節度使，各總一軍，不相統屬。〗</span>懷光輕晟等兵微位下而忿其制不從心，晟等疑懷光養寇蓄姦而怨其事多陵己；端居則互防飛謗，欲戰則遞恐分功，齟齬不和，<span class="jiazhu">〖齟，壯所翻。齬，偶許翻。〗</span>嫌釁遂構，俾之同處，必不兩全。<span class="jiazhu">〖處，昌呂翻。〗</span>強者惡積而後亡，弱者勢危而先覆，<span class="jiazhu">〖陸贄言李懷光、李建徽、楊惠元之禍敗，如燭照龜卜。〗</span>覆亡之禍，翹足可期！<span class="jiazhu">〖人立而翹一足則不能久。翹足可期者，言禍來之速也。〗</span>舊寇未平，新患方起，憂歎所切，實堪疚心！<span class="jiazhu">〖疚，病也。〗</span>太上消慝於未萌，<span class="jiazhu">〖太上，猶言極上也。慝，惡也。〗</span>其次救失於始兆，況乎事情已露，禍難垂成，<span class="jiazhu">〖難，乃旦翻。〗</span>委而不謀，何以寧亂！李晟見機慮變，先請移軍，<span class="jiaozhusup">〖章：十二行本「軍」下有「就東」二字；乙十一行本同；張校同，云無註本亦無。〗</span>建徽、惠元勢轉孤弱，爲其吞噬，理在必然，<span class="jiazhu">〖晟，成正翻。噬，時制翻，啗也。〗</span>他日雖有良圖，亦恐不能自拔；拯其危急，唯在此時。<span class="jiazhu">〖拯，救也。〗</span>今因李晟願行，便遣合軍同往，託言晟兵素少，<span class="jiazhu">〖少，詩紹翻。〗</span>慮爲賊泚所邀，藉此兩軍迭爲掎角，<span class="jiazhu">〖泚，且禮翻。掎，居蟻翻。〗</span>仍先諭旨，密使促裝，詔書至營，卽日進路，懷光意雖不欲，然亦計無所施。是謂先人有奪人之心，<span class="jiazhu">〖《左傳》趙宣子之言。先，悉薦翻。〗</span>疾雷不及掩耳者也。<span class="jiazhu">〖《淮南子》之言。〗</span>解鬬不可以不離，救焚不可以不疾，理盡於此，惟陛下圖之。」</span>上曰：<span class="yinhao">「卿所料極善。然李晟移軍，懷光不免悵望，<span class="jiazhu">〖悵，丑亮翻，怨也。〗</span>若更遣建徽、惠元就東，<span class="jiazhu">〖謂自咸陽東就李晟也。〗</span>恐因此生辭，<span class="jiazhu">〖生辭，猶今人言生言語也。〗</span>轉難調息，<span class="jiazhu">〖調息，猶今人言調停也。〗</span>且更俟旬時。」</span><span class="jiazhu">〖旬時，猶言旬日也。〗</span></p>
<p class="em2 strong"><span class="yinwen">4</span>辛酉，加王武俊同平章事兼幽州、盧龍節度使。<span class="jiazhu">〖欲使之討朱滔也。使，疏吏翻。〗</span></p>
<p class="em2 strong"><span class="yinwen">5</span>李晟以爲：<span class="yinhao">「懷光反狀已明，緩急宜有備，蜀、漢之路不可壅，<span class="jiazhu">〖此指漢蜀郡、漢中郡大界而言。〗</span>請以裨將趙光銑等爲洋、利、劍三州刺史，<span class="jiazhu">〖三州皆當入蜀之道之要。裨，賓彌翻。將，卽亮翻。洋，音祥。〗</span>各將兵五百以防未然。」</span><span class="jiazhu">〖將，音同上，又音如字。〗</span>上疑未決，欲親總禁兵幸咸陽，以慰撫爲名，趣諸將進討。<span class="jiazhu">〖趣，讀曰促。〗</span>或謂懷光曰：<span class="yinhao">「此漢祖遊雲夢之策也！」</span><span class="jiazhu">〖遊雲夢事見十一卷漢高祖六年。〗</span>懷光大懼，反謀益甚。</p>
<p class="em2 strong">上垂欲行，懷光辭益不遜，上猶疑讒人間之，<span class="jiazhu">〖間，古莧翻。〗</span>甲子，加懷光太尉，增實食，賜鐵券，<span class="jiazhu">〖實食，食實封也。〗</span>遣神策右兵馬使李卞等往諭旨。<span class="jiazhu">〖使，疏吏翻；下同。《考異》曰：《邠志》曰：<span class="yinhao">「十六日，詔加懷光太尉。」</span>按《實錄》，甲子二十三日。《邠志》誤。《幸奉天錄》、《舊傳》<span class="yinhao">「李弁」</span>作<span class="yinhao">「李昪」</span>，今從《奉天記》。〗</span>懷光對使者投鐵券於地曰：<span class="yinhao">「聖人疑懷光邪？<span class="jiazhu">〖唐之臣子，率稱君父爲聖人。邪，音耶。〗</span>人臣反，賜鐵券；懷光不反，今賜鐵券，是使之反也！」</span>辭氣甚悖。<span class="jiazhu">〖悖，蒲妹翻，又蒲沒翻。〗</span>朔方左兵馬使張名振當軍門大呼曰：<span class="jiazhu">〖呼，火故翻。〗</span><span class="yinhao">「太尉視賊不許擊，待天使不敬，<span class="jiazhu">〖使，疏吏翻。朝廷所遣，謂之天使。蓋謂君，天也；君之所遣，猶天之所遣也。〗</span>果欲反邪！功高太山，一旦棄之，自取族滅，富貴他人，何益哉！<span class="jiazhu">〖言懷光反，是自取族滅，他人平其亂以爲功而得富貴，是富貴他人也。〗</span>我今日必以死爭之。」</span>懷光聞之，謂曰：<span class="yinhao">「我不反，以賊方強，故須蓄銳俟時耳。」</span>懷光又言：<span class="yinhao">「天子所居必有城隍。」</span><span class="jiazhu">〖有水曰池，無水曰隍。〗</span>乃發卒城咸陽，未幾，移軍據之。<span class="jiazhu">〖幾，居豈翻。〗</span>張名振曰：<span class="yinhao">「乃者言不反，<span class="jiazhu">〖乃者，猶言昨者也。〗</span>今日拔軍此來，何也？何不攻長安，殺朱泚，取富貴，引軍還邠邪！」</span><span class="jiazhu">〖泚，且禮翻，又音此。還，從宣翻，又音如字。邠，卑旻翻。懷光所統朔方軍本屯邠州。〗</span>懷光曰：<span class="yinhao">「名振病心矣！」</span>命左右引去，拉殺之。<span class="jiazhu">〖拉，落合翻。〗</span></p>
<p class="em2 strong">右武鋒兵馬使石演芬，本西域胡人，懷光養以爲子。懷光潛與朱泚通謀，演芬遣其客郜成義詣行在告之，<span class="jiazhu">〖泚，且禮翻，又音此。演，以淺翻。郜，古到翻。史炤曰：郜，姓也，出自周文王子，封郜國，國在濟陰。晉有尙書高昌郜久。〗</span>請罷其都統之權。成義至奉天，告懷光子璀；<span class="jiaozhusup">〖嚴：「璀」改「琟」；下同。〗</span><span class="jiazhu">〖統，他綜翻，俗音從上聲。璀，七罪翻。〗</span>璀密白其父。懷光召演芬責之曰：<span class="yinhao">「我以爾爲子，柰何欲破我家！今日負我，死甘心乎？」</span>演芬曰：<span class="yinhao">「天子以太尉爲股肱，太尉以演芬爲心腹；太尉旣負天子，演芬安得不負太尉乎！演芬胡人，不能異心，惟知事一人。<span class="jiazhu">〖一人，謂天子也。〗</span>苟免賊名而死，死甘心矣！」</span>懷光使左右臠食之，皆曰：<span class="yinhao">「義士也！可令快死。」</span>以刀斷其喉而去。<span class="jiazhu">〖臠，力兗翻。令，力丁翻。斷，音短。《考異》曰：《邠志》曰：<span class="yinhao">「懷光投鐵券于地，使者懼焉。名振呼於軍門。」</span>又曰：<span class="yinhao">「二月二十一日，懷光拔其軍居咸陽。」</span>又曰：<span class="yinhao">「三月三日，懷光巡咸陽城，名振曰：『昨日言不反，今悉軍此來，何也？』」</span>又曰：<span class="yinhao">「懷光旣殺名振，召演芬責之。」</span>按名振云<span class="yinhao">「昨日言不反，今何此來？」</span>則是呼軍門之明日，懷光卽移軍咸陽。若至咸陽已十三日，因巡城而名振言之，何得云昨日，又何得云悉軍此來！又名振與演芬同日死。按《舊傳》云：<span class="yinhao">「郜成義至奉天，乃反以其言告懷光子璀，璀密告其父懷光。」</span>若三月三日，則車駕已幸梁、洋，不在奉天。且是時反狀已彰灼如此，豈能尙欺人云不反邪！今從《幸奉天錄》，悉因投鐵券言之。〗</span></p>
<p class="em2 strong">李卞等還，言懷光驕慢之狀，<span class="jiazhu">〖還，從宣翻，又音如字。〗</span>於是行在始嚴門禁，<span class="jiazhu">〖嚴門關出入之禁以防不虞。〗</span>從臣皆密裝以待。<span class="jiazhu">〖史炤曰：密具裝束，所以備行。從，才用翻。〗</span></p>
<p class="em2 strong">乙丑，加李晟河中、同絳節度使；上猶以爲薄，<span class="jiazhu">〖德宗當患難之時，進人若將加諸膝；當事定之後，退人若將隊諸淵。晟，成正翻。使，疏故翻。〗</span>丙寅，又加同平章事。</p>
<p class="em2 strong">上將幸梁州，<span class="jiazhu">〖梁州，古漢中。〗</span>山南節度使鹽亭嚴震聞之，<span class="jiazhu">〖鹽亭，漢廣漢縣地，梁置鹽亭縣，唐屬梓州，以產鹽名縣。〗</span>遣使詣奉天奉迎，又遣大將張用誠將兵五千至盩厔以來迎衞。<span class="jiazhu">〖至盩厔以來者，言若迎衞之兵至盩厔而乘輿未至，則當沿道漸進來前，以迎乘輿，不指定一處也。盩厔，音舟窒。將，卽亮翻；誠將音同上，又音如字。〗</span>用誠爲懷光所誘，陰與之通謀，<span class="jiazhu">〖誘，音酉。〗</span>上聞而患之。會震繼遣牙將馬勛奉表，上語之故；<span class="jiazhu">〖勛，許云翻。語，牛倨翻。〗</span>勛請<span class="yinhao">「亟詣梁州取嚴震符召用誠還府；若不受召，臣請殺之。」</span>上喜曰：<span class="yinhao">「卿何時復至此？」</span><span class="jiazhu">〖還，從宣翻，又音如字。復，扶又翻，又音如字。〗</span>勛刻日時而去。旣得震符，請壯士五人與之俱出駱谷。用誠不知事泄，以數百騎迎之，<span class="jiazhu">〖漢中取鳳翔之路，南谷曰褒，北谷曰駱。騎，奇寄翻。〗</span>勛與之俱入驛。時天寒，勛多然藳火於驛外，<span class="jiazhu">〖然，與燃同。藳，禾稈也。〗</span>軍士皆往附火。勛乃從容出懷中符，以示用誠曰：<span class="yinhao">「大夫召君。」</span>用誠錯愕起走，<span class="jiazhu">〖從，千容翻。錯愕，猝然驚也。〗</span>壯士自後執其手擒之。用誠子在勛後，斫傷勛首。壯士格殺其子，仆用誠於地，跨其腹，以刀擬其喉曰：<span class="yinhao">「出聲則死！」</span>勛入其營，士卒已擐甲執兵矣。<span class="jiazhu">〖仆，方遇翻，頓也。擐，戶慣翻。〗</span>勛大言曰：<span class="yinhao">「汝曹父母妻子皆在漢中，一朝棄之，與張用誠同反，於汝曹何利乎！大夫令我取用誠，不問汝曹，無自取族滅！」</span>衆皆讋服。<span class="jiazhu">〖令，力丁翻。讋，之涉翻，失氣也。〗</span>勛送用誠詣梁州，震杖殺之，命副將領其衆。<span class="jiazhu">〖將，卽亮翻。〗</span>勛裹其首，復命於行在，愆期半日。<span class="jiazhu">〖愆期，過期也。〗</span></p>
<p class="em2 strong">李懷光夜遣人襲奪李建徽、楊惠元軍，建徽走免，惠元將奔奉天，懷光遣兵追殺之。懷光又宣言曰：<span class="yinhao">「吾今與朱泚連和，車駕且當遠避！」</span><span class="jiazhu">〖泚，且禮翻，又音此。〗</span></p>
<p class="em2 strong">懷光以韓遊瓌朔方將也，<span class="jiazhu">〖韓遊瓌初事郭子儀，李懷光東征，遊瓌爲邠寧留後。瓌，古回翻。將，卽亮翻。〗</span>掌兵在奉天，與遊瓌書，約使爲變，遊瓌密奏之；明日，又以書趣之，<span class="jiazhu">〖懷光又以書趣遊瓌，遊瓌蓋又奏之也。若據《考異》，則後書爲渾瑊所獲，《通鑑》疑而不取。取，讀曰促。〗</span>上<span class="jiaozhusup">〖章：十二行本「上」上有「遊瓌又奏之」五字；乙十一行本同；張校同，云無註本亦無。〗</span>稱其忠義，因問：<span class="yinhao">「策安出？」</span>對曰：<span class="yinhao">「懷光總諸道兵，故敢恃衆爲亂。今邠寧有張昕，靈武有甯景璿，<span class="jiazhu">〖邠，卑旻翻。昕，許斤翻。璿，似宣翻。〗</span>河中有呂鳴岳，振武有杜從政，潼關有唐朝臣，渭北有竇覦，<span class="jiazhu">〖潼，音同。朝，直遙翻。覦，音俞。〗</span>皆守將也。<span class="jiazhu">〖言此諸將各守其地也。〗</span>陛下各以其地及其衆授之，尊懷光之官，罷其權，則行營諸將各受本府指麾矣。<span class="jiazhu">〖罷懷光兵權，則諸路兵雖在行營，將不肯稟命於懷光而各稟本府之命。〗</span>懷光獨立，安能爲亂！」</span>上曰：<span class="yinhao">「罷懷光兵權，若朱泚河？」</span><span class="jiazhu">〖言罷懷光，恐無以制朱泚。〗</span>對曰：<span class="yinhao">「陛下旣許將士以克城殊賞，將士奉天子之命以討賊取富貴，誰不願之！邠府兵以萬數，借使臣得而將之，<span class="jiazhu">〖將，卽亮翻，又音如字。〗</span>足以誅泚；況諸道必有杖義之臣，泚不足憂也！」</span>上然之。</p>
<p class="em2 strong">丁卯，懷光遣其將趙昇鸞入奉天，約其夕使別將達奚小俊燒乾陵，<span class="jiazhu">〖《考異》曰：《邠志》作<span class="yinhao">「達奚小進」</span>，今從《實錄》。〗</span>令昇鸞爲內應以驚脅乘輿。<span class="jiazhu">〖令，力丁翻。乘，繩證翻。〗</span>昇鸞詣渾瑊自言，瑊遽以聞，且請決幸梁州。<span class="jiazhu">〖渾，戶昆翻，又戶本翻，瑊，古銜翻。《考異》曰：《邠志》：<span class="yinhao">「二十六日，懷光又使持書促遊瓌，渾公獲而奏之，且使其卒物色我軍。遊瓌不知，不得以聞，又怒瑊之虞己也，慢罵于途。上疑其變，卽日幸梁州。」</span>今從《實錄》。《奉天記》曰：<span class="yinhao">「上初拔奉天，而車駕至宜壽縣渭之水陽，謂侍臣曰：『朕之此行，莫同永嘉之勢！』因潸然流涕。渾瑊對曰：『臨大難無憂懼者，聖人之勇也。』言訖，濟河。」</span>按《新傳》，李惟簡追及上於盩厔西，然後渾瑊繼至。則上至渭陽時瑊猶未來。今不取。〗</span>上命瑊戎嚴，瑊出，部勒未畢，上已出城西，命戴休顏守奉天，朝臣將士狼狽扈從。<span class="jiazhu">〖朝，直遙翻。將，卽亮翻。從，才用翻。〗</span>戴休顏徇於軍中曰：<span class="yinhao">「懷光已反！」</span>遂乘城拒守。</p>
<p class="em2 strong">朱泚之稱帝也，<span class="jiazhu">〖朱泚稱帝見二百二十八卷建中四年。泚，且禮翻，又音此。〗</span>兵部侍郎劉迺臥病在家，泚召之，不起；使蔣鎭自往說之，<span class="jiazhu">〖說，式芮翻。〗</span>凡再往，知不可誘脅，<span class="jiazhu">〖誘，音酉。〗</span>乃歎曰：<span class="yinhao">「鎭亦忝列曹，不能捨生，以至於此，<span class="jiazhu">〖蔣鎭仕唐爲工部侍郎，故云亦忝列曹。爲泚所得，不能死而受泚官，自愧不能捨生取義。〗</span>豈可復以己之腥臊汚漫賢者乎！」</span><span class="jiazhu">〖復，扶又翻。臊，蘇遭翻。汚，烏故翻。漫，謨官翻，塗也。〗</span>歔欷而返。<span class="jiazhu">〖歔，音虛。欷，音希，又許旣希。〗</span>迺聞帝幸山南，搏膺大呼，<span class="jiazhu">〖呼，火故翻。〗</span>自投于牀，不食數日而卒。<span class="jiazhu">〖梁州在長安南山之南。劉迺以乘輿播遷，浸以益遠，故自絕於衾衽之間。〗</span></p>
<p class="em2 strong">太子少師喬琳從上至盩厔，稱老疾不堪山險，削髮爲僧，匿於仙遊寺；泚聞之，召至長安，以爲吏部尙書。於是朝士之竄匿者多出仕泚矣。<span class="jiazhu">〖劉迺以乘輿不能復還而自絕，義不臣賊也；喬琳等以乘輿不能復還出仕於泚，苟性命而貪祿利也。唐於此時，亦云殆矣。少，始照翻。盩厔，音舟窒。尙，辰羊翻。〗</span></p>
<p class="em2 strong">懷光遣其將孟保、<span class="jiazhu">〖《考異》曰：《邠志》作<span class="yinhao">「孟廷寶」</span>。今從《實錄》。〗</span>惠靜壽、孫福達將精騎趣南山邀車駕，<span class="jiazhu">〖達將，卽亮翻，又音如字。騎，奇寄翻。趣，逡喻翻。〗</span>遇諸軍糧料使張增於盩厔。<span class="jiazhu">〖使，疏吏翻。〗</span>三將曰：<span class="yinhao">「彼使我爲不臣，我以追不及報之，不過不使我將耳。」</span><span class="jiazhu">〖過，古禾翻，又古臥翻。將，卽亮翻。言不過不使之爲將也。〗</span>因目增曰：<span class="jiazhu">〖目增，示之以意，欲因其言以紿衆。〗</span><span class="yinhao">「軍士未朝食，如何？」</span>增紿其衆曰：<span class="yinhao">「此東數里有佛祠，吾貯糧焉。」</span>三將帥衆而東，縱之剽掠，<span class="jiazhu">〖紿，蕩亥翻。貯，丁呂翻。帥，讀曰率。剽，匹妙翻。〗</span>由是百官從行者皆得入駱谷，以追不及還報，<span class="jiazhu">〖還，從宣翻，又音如字。《考異》曰：《實錄》曰：<span class="yinhao">「纔入駱谷，懷光遣其將孟保等以數百騎來襲，爲後軍將侯仲莊所拒而退，遂焚店驛而去。」</span>《舊·嚴震傳》曰：<span class="yinhao">「賴山南兵擊之而退，輿駕無警急之患。」</span>今從《邠志》。〗</span>懷光皆黜之。</p>
<p class="em2 strong"><span class="yinwen">6</span>河東將王權、馬彙引兵歸太原。<span class="jiazhu">〖將，卽亮翻。彙，于貴翻。權、彙入援見上卷上年。以上幸山南，聲問不接，故引兵歸。史言馬燧怠於勤王。〗</span></p>
<p class="em2 strong"><span class="yinwen">7</span>李晟得除官制，拜哭受命，<span class="jiazhu">〖謂河中、同、絳及加同平章事之命。晟，成正翻。〗</span>謂將佐曰：<span class="yinhao">「長安，宗廟所在，天下根本，若諸將皆從行，誰當滅賊者！」</span>乃治城隍，繕甲兵，爲復京城之計。<span class="jiazhu">〖城隍，卽爲東渭橋營塹。治，直之翻。〗</span>先是東渭橋有積粟十餘萬斛，度支給李懷光軍，幾盡。<span class="jiazhu">〖先，悉薦翻。度，徒洛翻。幾，居希翻。〗</span>是時懷光、朱泚連兵，聲勢甚盛，車駕南幸，人情擾擾；晟以孤軍處二強寇之間，<span class="jiazhu">〖泚，且禮翻，又音此。處，昌呂翻。〗</span>內無資糧，外無救援，徒以忠義感激將士，故其衆雖單弱而銳氣不衰。又以書遺懷光，辭禮卑遜，<span class="jiazhu">〖遺，唯季翻。〗</span>雖示尊崇而諭以禍福，勸之立功補過，故懷光慚恧，未忍擊之。<span class="jiazhu">〖恧，女六翻。〗</span>晟曰：<span class="yinhao">「畿內雖兵荒之餘，猶可賦斂。<span class="jiazhu">〖斂，力贍翻。〗</span>宿兵養寇，患莫大焉！」</span>乃以判官張彧假京兆尹，擇四十餘人，假官以督渭北<span class="jiaozhusup">〖章：十二行本「北」下有「諸縣」二字；乙十一行本同；孔本同；張校同。〗</span>芻粟，不旬日，皆充羨；<span class="jiazhu">〖羨，弋線翻。〗</span>乃流涕誓衆，決志平賊。<span class="jiazhu">〖李懷光自河北千里赴難，不可謂不勇於勤王，以其兵力，固可以指期收復；君臣猜嫌，反忠爲逆，張名振所謂<span class="yinhao">「自取族滅，富貴他人」</span>，有味乎其言也！後之觀史者，觀懷光之勤王始末與張名振所以諫懷光之言，與夫史家歸功李晟之言，則凡居功名之際者，可不戒哉！〗</span></p>
<p class="em2 strong"><span class="yinwen">8</span>田悅用兵數敗，<span class="jiazhu">〖事並見前。數，所角翻。〗</span>士卒死者什六七，其下皆厭苦之。上以給事中孔巢父爲魏博宣慰使。巢父性辯博，至魏州，對其衆爲陳逆順禍福；<span class="jiazhu">〖爲，于僞翻。〗</span>悅及將士皆喜。兵馬使田緒，承嗣之子也，凶險，多過失，悅不忍殺，杖而拘之。悅旣歸國，內外撤警備。三月，壬申朔，悅與巢父宴飲，緒對弟姪有怨言，其姪止之，緒怒，殺姪，旣而悔之，曰：<span class="yinhao">「僕射必殺我！」</span><span class="jiazhu">〖僕射，謂田悅也。〗</span>旣夕，悅醉，歸寢，緒與左右密穿後垣入，殺悅及其母、妻等十餘人，卽帥左右執刀立於中門之內夾道。<span class="jiazhu">〖帥，讀曰率。〗</span>將旦，以悅命召行軍司馬扈崿、判官許士則、都虞候蔣濟議事；府署深邃，外不知有變，士則、濟先至，召入，亂斫殺之。緒恐旣明事泄，乃出門，<span class="jiazhu">〖出中門也。〗</span>遇悅親將劉忠信方排牙，<span class="jiazhu">〖排牙者，牙前將士各執其物以立於庭下，俟節度使升聽事，以次參謁也。〗</span>緒疾呼謂衆曰：<span class="yinhao">「劉忠信與扈崿謀反，昨夜刺殺僕射。」</span><span class="jiazhu">〖呼，火故翻；下同。刺，七亦翻。〗</span>衆大驚，諠譁。忠信未及自辯，衆分裂殺之。扈崿來，及戟門遇亂，<span class="jiazhu">〖節鎭外門列戟，故謂之戟門。〗</span>招諭將士，將士從之者三分之一。緒懼，登城而立，<span class="jiazhu">〖田緒所登者，魏州牙城也。〗</span>大呼謂衆曰：<span class="yinhao">「緒，先相公之子，諸君受先相公恩，<span class="jiazhu">〖先相公，謂田承嗣也。〗</span>若能立緒，兵馬使賞緡錢二千，大將半之，下至士卒，人賞百緡，竭公私之貨，五日取辦。」</span>於是將士回首殺扈崿，皆歸緒，軍府乃安。因請命於孔巢父，巢父命緒權知軍府。後數日，衆乃知緒殺其兄，<span class="jiazhu">〖田悅者，緒之從兄。〗</span>雖悔怒，<span class="jiazhu">〖怒其殺兄而悔立之。〗</span>而緒已立，無如之何。緒又殺悅親將薛有倫等二十餘人。</p>
<p class="em2 strong">李抱眞、王武俊引兵將救貝州，聞亂，不敢進。朱滔聞悅死，喜曰：<span class="yinhao">「悅負恩，天假手於緒也！」</span>卽遣其執憲大夫鄭景濟等<span class="jiazhu">〖執憲大夫，猶天朝御史大夫。〗</span>將步騎五千助馬寔，合兵萬二千人攻魏州。寔軍王莽河，縱騎兵及回紇四出剽掠。滔別遣人<span class="jiaozhusup">〖章：十二行本「人」下有「入城」二字；乙十一行本同。〗</span>說緒，許以本道節度使。緒方危急，遣隨軍侯臧詣貝州送款於滔，滔喜，遣臧還報，使亟定盟約。時緒部署城內已定，<span class="jiazhu">〖謂魏州城內也。〗</span>李抱眞、王武俊又遣使詣緒，許以赴援，如悅存日之約。緒召將佐議之，幕僚曾穆、盧南史曰：<span class="yinhao">「用兵雖尙威武，亦本仁義，然後有肋。今幽陵之兵恣行殺掠，白骨蔽野，雖先僕射背德，<span class="jiazhu">〖背，蒲妹翻。〗</span>其民何罪！今雖盛強，其亡可跂立而待也。<span class="jiazhu">〖跂，去智翻，舉踵而立也。〗</span>況昭義、恆冀方相與攻之，<span class="jiazhu">〖昭義，李抱眞。恆冀，王武俊。〗</span>柰何以目前之急欲從人爲反逆乎！不若歸命朝廷，天子方蒙塵於外，聞魏博使至必喜，官爵旋踵而至矣。」</span><span class="jiazhu">〖旋踵，轉足也。〗</span>緒從之，遣使奉表詣行在，城守以俟命。</p>
<p class="em2 strong"><span class="yinwen">9</span>上之發奉天也，<span class="jiazhu">〖謂自奉天幸山南。〗</span>韓遊瓌帥其麾下八百餘人還邠州。<span class="jiazhu">〖帥，讀曰率；下同。《考異》曰：《邠志》曰：<span class="yinhao">「韓遊瓌使其子欽緒扈從，懷光知之，以戴休顏代領其職，仍假遊瓌邠州刺史，將使其黨張昕害之。遊瓌旣失兵柄，未知所從。說客劉南金曰：『竊觀人心，莫不戀主。邠有留甲，可以圖變。公得之邠，殆天假也。』乃使麾下將范希朝、趙懷仙誘其軍歸邠，士皆從之。休顏率麾下卒據城門，士不得盡出，其從遊瓌至邠者八百餘人。」</span>按《舊·遊瓌傳》無受懷光邠州刺史事。《休顏傳》云：<span class="yinhao">「及李懷光叛據咸陽，使誘休顏，休顏集三軍斬其使，嬰城自守。懷光大駭，遂自涇陽夜遁。其月，拜檢校工部尙書、奉天行營節度使。」</span>且上幸山南，命休顏留守奉天，遊瓌先發懷光陰謀，二人豈肯更受懷光節度！蓋當時出幸蒼卒，遊瓌扈從不及，或以與渾瑊有隙，不敢南行，故帥麾下歸邠州耳。〗</span>李懷光以李晟軍浸盛，惡之，<span class="jiazhu">〖惡，烏路翻。〗</span>欲引軍自咸陽襲東渭橋；三令其衆，衆不應，竊相謂曰：<span class="yinhao">「若與我曹擊朱泚，惟力是視；若欲反，我曹有死，不能從也！」</span>懷光知衆不可強，<span class="jiazhu">〖強，其兩翻。〗</span>問計於賓佐，節度巡官良鄕李景略曰：<span class="jiazhu">〖良鄕，漢縣，屬涿郡，唐屬幽州。〗</span><span class="yinhao">「取長安，殺朱泚，散軍還諸道，單騎詣行在，如此，臣節亦未虧，功名可保也。」</span>頓首懇請，至於流涕，懷光許之。都虞候閻晏等勸懷光東保河中，徐圖去就，懷光乃說其衆曰：<span class="jiazhu">〖說，式芮翻。〗</span><span class="yinhao">「今且屯涇陽，召妻孿於邠，俟至，與之俱往河中。春裝旣辦，還攻長安，未晚也。東方諸縣皆富實，軍發之日，聽爾俘掠。」</span>衆許之。<span class="jiazhu">〖東方諸縣，謂涇陽以東諸縣也。《考異》曰：《幸奉天錄》：<span class="yinhao">「李晟至東渭橋，旬日之後，軍用整備。懷光患之，稍移軍涇陽，與朱泚約同滅晟軍。」</span>《舊·懷光傳》曰：<span class="yinhao">「懷光劫李建徽等軍，移於好畤。」</span>又曰：<span class="yinhao">「居二旬，乃驅兵掠涇陽、富平，自同州往河中。」</span>《朱泚傳》曰：<span class="yinhao">「懷光爲泚所賣，慚怒憤恥，移於好畤。」</span>按《實錄》：<span class="yinhao">「三日甲申，懷光自咸陽燒營走歸河中。」</span>《幸奉天錄》曰：<span class="yinhao">「三月，懷光拔咸陽，掠三原等十二縣，雞犬無遺，老小步騎百餘萬。」</span>皆不云移軍好畤及涇陽。今從《邠志》及《幸奉天錄》。〗</span>懷光乃謂景略曰：<span class="yinhao">「曏者之議，軍衆不從，子宜速去，不且見害！」</span>遣數騎送之。景略出軍門，慟哭曰：<span class="yinhao">「不意此軍<span class="jiaozhusup">〖章：十二行本「軍」下有「一旦」二字；乙十一行本同；孔本同。〗</span>陷於不義！」</span><span class="jiazhu">〖朔方軍平安、史，拒回紇、吐蕃，功高天下，備盡忠力，一旦從懷光反，是陷於不義。〗</span></p>
<p class="em2 strong">懷光遣使詣邠州，令留後張昕悉發所留兵萬餘人及行營將士家屬會涇陽，仍遣其將劉禮等將三千餘騎脅遷之。韓遊瓌說昕曰：<span class="jiazhu">〖說，式芮翻。〗</span><span class="yinhao">「李太尉功高，自<span class="jiaozhusup">〖章：十二行本「自」下有「棄己」二字；乙十一行本同；孔本同；張校同。〗</span>蹈禍機；中丞今日可以自求富貴，遊瓌請帥麾下以從。」</span><span class="jiazhu">〖從，才用翻。〗</span>昕曰：<span class="yinhao">「昕微賤，賴李太尉得至此，不忍負也！」</span>遊瓌乃謝病不出，陰與諸將高固、楊懷賓等相結。時崔漢衡以吐蕃兵營于邠南，高固曰：<span class="yinhao">「昕以衆去，則邠城空矣。」</span>乃詐爲渾瑊書，召吐蕃使稍逼邠城。昕等懼，竟不敢出。昕等謀殺諸將之不從者，遊瓌知之，先與高固等舉兵殺昕，<span class="jiazhu">〖昕，許斤翻。將，卽亮翻。瓌，古回翻。《考異》曰：《邠志》曰：<span class="yinhao">「三月二十三日，張昕戒劉禮等衷甲而入，昕小吏李岌密報遊瓌。遊瓌伏甲先起，高固等帥衆應之，遂斬昕于府中。遊瓌旣據邠府，遣李旻，懷光乃走蒲州。」</span>按《實錄》：<span class="yinhao">「甲申，懷光自咸陽燒營，走歸河中。」</span>然則遊瓌殺昕必在其前。今因懷光走見之。〗</span>遣楊懷賓奉表以聞，且遣人告崔漢衡。漢衡矯詔以遊瓌知軍府事，軍中大喜。懷光子旻在邠，<span class="jiazhu">〖邠，卑旻翻。〗</span>遊瓌遣之，或曰：<span class="yinhao">「不殺旻，何以自明？」</span><span class="jiazhu">〖言遣旻則上疑遊瓌與懷光通，將無以自明也。〗</span>遊瓌曰：<span class="yinhao">「殺旻，懷光怒，其衆必至，不如釋旻以走之。」</span>時楊懷賓子朝晟在懷光軍中爲右廂兵馬使，<span class="jiazhu">〖朝，直遙翻。晟，成正翻。使，疏吏翻。〗</span>聞之，泣白懷光曰：<span class="yinhao">「父立功於國，<span class="jiazhu">〖言其父殺張昕，以邠城返正也。〗</span>子當誅夷，不可典兵。」</span>懷光囚之。<span class="jiazhu">〖爲後赦朝晟張本。〗</span>於是遊瓌屯邠寧，戴休顏屯奉天，駱元光屯昭應，尙可弧屯藍田，皆受李晟節度，晟軍聲大振。</p>
<p class="em2 strong">始，懷光方強，朱泚畏之，與懷光書，以兄事之，約分帝關中，永爲鄰國。及懷光決反，逼乘輿南幸，<span class="jiazhu">〖泚，且禮翻，又音此。乘，繩證翻。〗</span>其下多叛之，勢益弱。泚乃賜懷光詔書，以臣禮待之，且徵其兵。懷光慚怒，內憂麾下爲變，外怒李晟襲之，遂燒營東走，掠涇陽等十二縣，雞犬無遺。<span class="jiazhu">〖《考異》曰：《舊·高郢傳》曰：<span class="yinhao">「懷光將歸河中，郢言：『西迎大駕，豈非忠乎！』懷光不聽。」</span>按德宗因懷光迫逐，遂幸梁州。借使懷光欲迎駕，德宗豈肯來乎！今不取。〗</span>及富平，<span class="jiazhu">〖懷光行及富平也。〗</span>大將孟涉、段威勇將數千人奔于李晟，將士在道散亡相繼。至河中，或勸河中守將呂鳴岳焚橋拒之，鳴岳以兵少恐不能支，遂納之，<span class="jiazhu">〖若呂鳴岳焚蒲津橋，懷光將士之心已離，必潰散於河西，不得至河中矣。將，卽亮翻。少，詩沼翻。〗</span>河中尹李齊運棄城走。懷光遣其將趙貴先築壘於同州，<span class="jiazhu">〖備唐兵討之也。〗</span>刺史李紓懼，奔行在；幕僚裴向攝州事，詣貴先，責以逆順之理，貴先感寤，遂請降，同州由是獲全。向，遵慶之子也。<span class="jiazhu">〖裴遵慶，肅宗朝爲相。〗</span>懷光使其將符嶠襲坊州，據之，渭北守將竇覦帥獵團七百圍之；<span class="jiazhu">〖團結獵戶爲兵，謂之獵團。帥，讀曰率。〗</span>嶠請降。詔以覦爲渭北行軍司馬。</p>
<p class="em2 strong"><span class="yinwen">10</span>丁亥，以李晟兼京畿、渭北、鄜、坊、丹、延節度使。<span class="jiazhu">〖鄜，音夫。〗</span></p>
<p class="em2 strong"><span class="yinwen">11</span>庚寅，車駕至城固。唐安公主薨，<span class="jiazhu">〖蜀州唐安郡。〗</span>上長女也。</p>
<p class="em2 strong">上在道，民有獻瓜果者，上欲以散試官授之，<span class="jiazhu">〖散官，卽文散階、武散階也。試官事始見二百五卷武后長壽元年。〗</span>訪於陸贄，贄上奏，以爲：<span class="yinhao">「爵位恆宜愼惜，不可輕用。<span class="jiazhu">〖恆，戶登翻。〗</span>起端雖微，流弊必大。獻瓜果者，止可賜以錢帛，不當酬以官。」</span>上曰：<span class="yinhao">「試官虛名，無損於事。」</span>贄又上奏，其略曰：<span class="yinhao">「自兵興以來，財賦不足以供賜，而職官之賞興焉；青朱雜沓於胥徒，<span class="jiazhu">〖《周禮》六官之屬，大夫、士之下有府史、胥徒。鄭氏《註》曰：胥徒，民之給傜役者，若今衞士矣。胥，讀如諝，謂其有才智爲什長。胥，私呂翻，又思餘翻。〗</span>金紫普施於輿皁。<span class="jiazhu">〖《左傳》羋無宇曰：人有十等，王臣公，公臣大夫，大夫臣士，士臣皁，皁臣輿，輿臣隸，隸臣僚，僚臣僕，僕臣臺。〗</span>當今所病，方在爵輕，設法貴之，猶恐不重，若又自棄，將何勸人！夫誘人之方，惟名與利，名近虛而於敎爲重，利近實而於德爲輕。<span class="jiazhu">〖近，其靳翻。〗</span>專實利而不濟之以虛，則耗匱而物力不給；守虛名而不副之以實，則誕謾而人情不趨。<span class="jiazhu">〖誕謾，虛言也。趨，七喻翻，又音如字。〗</span>故國家命秩之制，有職事官，有散官，有勳官，有爵號，然掌務而授俸者，唯繫職事之一官也，此所謂施實利而寓虛名者也。其勳、散、爵號三者所繫，大抵止於服色、資蔭而已，<span class="jiazhu">〖服色，謂紫、緋、淺緋、深綠、淺綠、深青、淺青及黃，其色各以品爲差。資廕，謂隨資品得廕其子若孫及曾孫也。〗</span>此所謂假虛名而佐實利者也。今之員外、試官，頗同勳、散、爵號，雖則授無費祿，受不占員，<span class="jiazhu">〖占，之贍翻。〗</span>然而突銛鋒、排患難者則以是賞之，<span class="jiazhu">〖銛，息廉翻，利也。難，乃旦翻。〗</span>竭筋力、展勞效者又以是酬之。若獻瓜果者亦授試官，則彼必相謂曰：『吾以忘軀命而獲官，此以進瓜果而獲官，是乃國家以吾之軀命同於瓜果矣。』視人如草木，誰復爲用哉！<span class="jiazhu">〖復，扶又翻。〗</span>今陛下旣未有實利以敦勸，又不重虛名而濫施，人無藉焉。則後之立功者，將曷用爲賞哉！」</span></p>
<p class="em2 strong">贄在翰林，爲上所親信，居艱難中，雖有宰相，大小之事，上必與贄謀之，故當時謂之內相，<span class="jiazhu">〖相，息亮翻；下同。〗</span>上行止必與之俱。梁、洋道險，嘗與贄相失，經夕不至，上驚憂涕泣，募得贄者賞千金。久之，乃至，上喜甚，太子以下皆賀。然贄數直諫，迕上意，<span class="jiazhu">〖數，所角翻。迕，五故翻。〗</span>盧𣏌雖貶官，<span class="jiazhu">〖𣏌貶官，見上卷上年。〗</span>上心庇之。贄極言𣏌姦邪致亂，上雖貌從，心頗不悅，故劉從一、姜公輔皆自下陳登用，<span class="jiazhu">〖二人爲相見上卷上年。劉從一自吏部郎中，姜公輔自翰林學士。下陳，猶下列也。〗</span>贄恩遇雖隆，未得爲相。<span class="jiazhu">〖爲上追仇陸贄盡言而貶贄張本。〗</span></p>
<p class="em2 strong">壬辰，車駕至梁州。山南地薄民貧，自安、史以來，盜賊攻剽，<span class="jiazhu">〖剽，匹妙翻。〗</span>戶口減耗太半，雖節制十五州，<span class="jiazhu">〖十五州，梁、洋、興、鳳、通、渠、集、蓬、利、壁、巴、閬、果、金也。〗</span>租賦不及中原數縣。及大駕駐蹕，糧用頗窘。上欲西幸成都，嚴震言於上曰：<span class="yinhao">「山南地接京畿，李晟方圖收復，藉六軍以爲聲援。若幸西川，則晟未有收復之期也。」</span>衆議未決，會李晟表至，言：<span class="yinhao">「陛下駐蹕漢中，所以繫億兆之心，成滅賊之勢；若規小捨大，<span class="jiazhu">〖規小，謂欲幸成都以便資用。捨大，謂捨興復之功而苟安於一隅。〗</span>遷都岷、峨，則士庶失望，雖有猛將謀臣，無所施矣！」</span>上乃止。嚴震百方以聚財賦，民不至困窮而供億無乏。牙將嚴礪，震之從祖弟也，震使掌轉餉，事甚脩辨。<span class="jiazhu">〖史言嚴震供奉車駕無闕之功。辨，讀曰辦。<span class="jiaozhusup">〖章：十二行本正作「辦」；乙十一行本同。〗</span>〗</span></p>
<p class="em2 strong"><span class="yinwen">12</span>初，奉天圍旣解，李楚琳遣使入貢，上不得已除鳳翔節度使，而心惡之。<span class="jiazhu">〖惡其殺張鎰而附朱泚，且在肘腋之下也。惡，烏路翻。〗</span>議者言楚琳凶逆反覆，若不隄防，恐生窺伺；<span class="jiazhu">〖伺，相吏翻。〗</span>由是楚琳使者數輩至，上皆不引見，<span class="jiazhu">〖見，賢遍翻。〗</span>留之不遣。甫至漢中，欲以渾瑊代楚琳鎭鳳翔，陸贄上奏，以爲：<span class="yinhao">「楚琳殺帥助賊，<span class="jiazhu">〖事見二百二十八卷建中四年。帥，所類翻。〗</span>其罪固大，但以乘輿未復，大憝猶存，<span class="jiazhu">〖《書》云：元惡大憝。憝，亦惡也，音徒對翻。〗</span>勤王之師悉在畿內，急宣速告，晷刻是爭。<span class="jiazhu">〖言較晷刻而爭遲速也。〗</span>商嶺則道迂且遙，駱谷復爲盜所扼，<span class="jiazhu">〖復，扶又翻。〗</span>僅通王命，雖在褒斜，<span class="jiazhu">〖據《九域志》，商州之路，達金、洋皆數百里，而洋又遠於金。自商州西至長安復二百餘里，則其路迂遙，至長安蓋一千一百餘里。自駱谷關至洋州亦五百餘里。惟寶雞南入大散關，至梁州五百里而近。宋白曰：興元府東北至長安，取駱谷路六百五十二里，取斜谷路九百二十三里，驛路一千二百二十三里。〗</span>此路若又阻艱，南北遂將敻絕。<span class="jiazhu">〖敻，休正翻。〗</span>以諸鎭危疑之勢，居二逆誘脅之中，<span class="jiazhu">〖二逆，謂朱泚、李懷光也。誘，音酉。〗</span>洶洶羣情，各懷向背。<span class="jiazhu">〖背，蒲妹翻。〗</span>儻或楚琳發憾，公肆猖狂，南塞要衝，<span class="jiazhu">〖塞，悉則翻。〗</span>東延巨猾，則我咽喉梗而心膂分矣。<span class="jiazhu">〖咽，因肩翻。〗</span>今楚琳能兩端顧望，乃是天誘其衷，<span class="jiazhu">〖兩端顧望，謂李楚琳外奉朝廷而陰事朱泚。杜預曰：衷，中也。陸德明曰：衷，音中，或丁仲翻。〗</span>故通歸塗，將濟大業。陛下誠宜深以爲念，厚加撫循，得其遲疑，便足集事。必欲精求素行，追抉宿疵，<span class="jiazhu">〖行，下孟翻。抉，於決翻。〗</span>則是改過不足以補愆，自新不足以贖罪。凡今將吏，豈得盡無疵瑕，人皆省思，<span class="jiazhu">〖省，悉景翻。〗</span>孰免疑畏！又況阻命之輩，脅從之流，自知負恩，安敢歸化！斯釁非小，所宜速圖。伏願陛下思英主大略，勿以小不忍虧撓興復之業也。」</span><span class="jiazhu">〖撓，奴敎翻。〗</span>上釋然開悟，善待楚琳使者，優詔存慰之。</p>
<p class="em2 strong"><span class="yinwen">13</span>丁酉，加宣武節度使劉洽同平章事。</p>
<p class="em2 strong"><span class="yinwen">14</span>己亥，以行在都知兵馬使渾瑊同平章事兼朔方節度使，朔方、邠寧、振武、永平、奉天行營兵馬副元帥。<span class="jiazhu">〖將罷李懷光兵權，故先用渾瑊。〗</span></p>
<p class="em2 strong"><span class="yinwen">15</span>庚子，詔數李懷光罪惡，<span class="jiazhu">〖數，所具翻，又所主翻。〗</span>敍朔方將士忠順功名，猶以懷光舊勳，曲加容貸，其副元帥、太尉、中書令、河中尹幷朔方諸道節度、觀察等使，宜並罷免，<span class="jiazhu">〖將，卽亮翻。貸，來戴翻。《考異》曰：《舊·高郢傳》曰：<span class="yinhao">「懷光歸河中，又欲悉衆而西。時渾瑊軍孤，羣帥未集，郢與李鄘誓死駐之。屬懷光長子璀候郢，郢乃諭以逆順曰：『人臣所宜效順，且自天寶以來，阻兵者今復誰在！況國家自有天命，非獨人力，今若恃衆西向，自絕于天，安知三軍不有奔潰者乎！』李璀震懼，流淚氣索。明年春，郢與都知兵馬使呂鳴岳、都虞候張延英同謀，間道上表。及受密詔事泄，二將立死。懷光乃大集將卒，白刃盈庭，引郢詰之。郢挺然抗詞，無所慚隱，憤氣感發，觀者淚下；懷光慚沮而止。」</span>按《實錄》：懷光以興元元年三月甲申走歸河中。己亥，以渾瑊爲副元帥。四月辛丑朔，始臨軒受瑊節鉞，與《郢傳》年月全不相應。今不取。〗</span>授太子太保；其所管兵馬，委本軍自舉一人功高望重者便宜統領，速具奏聞，當授旌旄，以從人欲。<span class="jiazhu">〖旌旄，猶言節旄也。〗</span></p>
<p class="em2 strong"><span class="yinwen">16</span>夏，四月，壬寅，以邠寧兵馬使韓遊瓌爲邠寧節度使。癸卯，以奉天行營兵馬使戴休顏爲奉天行營節度使。</p>
<p class="em2 strong"><span class="yinwen">17</span>靈武守將甯景璿爲李懷光治第，別將李如暹曰：<span class="yinhao">「李太尉逐天子，而景璿爲之治第，<span class="jiazhu">〖治，直之翻。爲，于僞翻。〗</span>是亦反也！」</span>攻而殺之。</p>
<p class="em2 strong"><span class="yinwen">18</span>甲辰，加李晟鄜坊、京畿、渭北、商華副元帥。<span class="jiazhu">〖分李懷光兵柄以授李晟、渾瑊。鄜，音夫。華，戶化翻。〗</span>晟家百口及神策軍士家屬皆在長安，朱泚善遇之。軍中有言及家者，晟泣曰：<span class="yinhao">「天子何在，敢言家乎！」</span>泚使晟親近以家書遺晟曰：<span class="yinhao">「公家無恙。」</span><span class="jiazhu">〖遺，唯季翻。〗</span>晟怒曰：<span class="yinhao">「爾敢爲賊爲間！」</span><span class="jiazhu">〖爲賊，于僞翻。問，古莧翻。〗</span>立斬之。軍士未授春衣，盛夏猶衣裘褐，<span class="jiazhu">〖猶衣，於旣翻。〗</span>終無叛志。<span class="jiazhu">〖史言李晟以忠義感激士心。〗</span></p>
<p class="em2 strong">乙巳，以陜虢防遏使唐朝臣爲河中、同絳節度使。<span class="jiazhu">〖陜，失冉翻。〗</span>前河中尹李齊運爲京兆尹，供晟軍糧役。<span class="jiazhu">〖役者，輓輸浚築之事。〗</span></p>
<p class="em2 strong"><span class="yinwen">19</span>庚戌，以魏博兵馬使田緒爲魏博節度使。</p>
<p class="em2 strong"><span class="yinwen">20</span>渾瑊帥諸軍出斜谷，<span class="jiazhu">〖帥，讀曰率。〗</span>崔漢衡勸吐蕃出兵助之，尙結贊曰：<span class="yinhao">「邠軍不出，將襲我後。」</span>韓遊瓌聞之，遣其將曹子達將兵三千往會瑊軍，吐蕃遣其將論莽羅依將兵二萬從之。李楚琳遣其將石鍠將卒七百從瑊拔武功，<span class="jiazhu">〖鍠，戶盲翻。〗</span>庚戌，朱泚遣其將韓旻攻武功，鍠以其衆迎降。瑊戰不利，收兵登西原。<span class="jiazhu">〖其地高平，在武功縣西，故曰西原。〗</span>會曹子達以吐蕃至，擊旻，大破之於武亭川，<span class="jiazhu">〖《考異》曰：《邠志》云<span class="yinhao">「十日破旻等」</span>，而《實錄》云<span class="yinhao">「乙丑」</span>，蓋奏到之日也。今從《邠志》。〗</span>斬首萬餘級，旻僅以身免。瑊遂引兵屯奉天，與李晟東西相應，以逼長安。</p>
<p class="em2 strong"><span class="yinwen">21</span>上欲爲唐安公主造塔，厚葬之，<span class="jiazhu">〖時唐安公主薨於城固。塔，浮圖也。爲，于僞翻。〗</span>諫議大夫、同平章事姜公輔表諫，以爲<span class="yinhao">「山南非久安之地，公主之葬，會歸上都，<span class="jiazhu">〖會，合也，要也。上都，謂長安。〗</span>此宜儉薄，以副軍須之急。」</span><span class="jiazhu">〖凡行軍資糧器械所須者，皆謂之軍須。〗</span>上使謂陸贄曰：<span class="yinhao">「唐安造塔，其費甚微，非宰相所宜論。公輔正欲指朕過失，自求名耳，相負如此，當如何處之？」</span><span class="jiazhu">〖相，息亮翻。處，昌呂翻。〗</span>贄上奏，以爲公輔任居宰相，遇事論諫，不當罪之，其略曰：<span class="yinhao">「公輔頃與臣同在翰林，臣今據理辯直則涉於私黨之嫌，希旨順成則違於匡輔之義；涉嫌止貽於身患，違義實玷於君恩。徇身忘君，臣之恥也！」</span><span class="jiazhu">〖玷，都念翻，玉病也。〗</span>又曰：<span class="yinhao">「唯闇惑之主，則怨讟溢於下國而耳不欲聞，腥德達於上天而心不求寤，<span class="jiazhu">〖讟，徒牧翻，謗也。《書·呂刑》曰：德刑發聞惟腥。〗</span>迨乎顚覆，猶未知非。」</span>又曰：<span class="yinhao">「當問理之是非，豈論事之大小！《虞書》曰：『兢兢業業，一日二日萬幾。』<span class="jiazhu">〖幾，居希翻。見《皋陶謨》。〗</span>唐、虞之際，主聖臣賢，慮事之微，日至萬數。然則微之不可不重也如此，陛下又安可忽而不念乎！」</span>又曰：<span class="yinhao">「若以諫爭爲指過，<span class="jiazhu">〖爭，讀曰諍。〗</span>則剖心之主不宜見罪於哲王；<span class="jiazhu">〖武王數紂之罪曰：斮朝涉之脛，剖賢人之心。〗</span>以諫爭爲取名，則匪躬之臣不應垂訓於聖典。」</span><span class="jiazhu">〖《易》曰：王臣蹇蹇，匪躬之故。應，一凌翻。〗</span>又曰：<span class="yinhao">「假有意將指過，諫以取名，但能聞善而遷，見諫不逆，則所指者適足以彰陛下莫大之善，所取者適足以資陛下無疆之休。因而利焉，所獲多矣。儻或怒其指過而不改，則陛下招惡直之譏；<span class="jiazhu">〖惡，烏路翻，又如字。〗</span>黜其取名而不容，則陛下被違諫之謗；<span class="jiazhu">〖被，皮義翻。〗</span>是乃掩己過而過彌著，損彼名而名益彰。果而行之，所失大矣。」</span>上意猶怒，甲寅，罷公輔爲左庶子。</p>
<p class="em2 strong"><span class="yinwen">22</span>加西川節度使張延賞同平章事，賞其供億無乏故也。<span class="jiazhu">〖上在漢中，藉西川供億，爲張延賞入相張本。上，時掌翻。使，疏吏翻。〗</span></p>
<p class="em2 strong"><span class="yinwen">23</span>朱泚、姚令言數遣人誘涇原節度使馮河清，<span class="jiazhu">〖泚，且禮翻，又音此。數，所角翻。誘，音酉。使，疏吏翻。〗</span>河清皆斬其使者。大將田希鑒密與泚通，殺河清，以軍府附於泚；泚以希鑒爲涇原節度使。<span class="jiazhu">〖將，卽亮翻。《考異》曰：《邠志》曰：<span class="yinhao">「興元元年四月，渾公受鉞專征，出斜谷，崔公勸吐蕃分軍應援。尙結贊曰：『邠軍不出，乘我也。』韓公使曹子達帥甲三千赴于渾公，吐蕃乃以二萬餘從之。李楚琳使石鍠以卒七百人從渾公進收武功，遂居之。十日，朱泚使韓旻、田旻以卒三千寇武功，渾公禦之，陳于東郊。石鍠以其卒降旻於陳。渾公軍敗，乃馳登西原，建旗收卒。會邠師以吐蕃至，賊不知，乃悉衆追渾公，遂爲吐蕃所覆，皆死焉。田旻以馬逸獲免。吐蕃旣勝泚軍，乃大掠而去。涇人相傳，言吐蕃助國有功，將以叛卒之孥賞而歸之。涇人曰：『不殺馮公，雖吾親族，亦將不免矣。』十四日，涇卒殺河清，以田希鑒請命於泚。泚授希鑒涇原節度大使，賜金帛，使和西戎，西戎皆受賂焉。希鑒疏涇將之不與己者以告朱泚，請殺之。泚曰：『我曲彼直。』不許。」</span>按希鑒殺河清，必有宿謀，或爲此訛言以搖衆耳。今從《實錄》。河清死在三月，今從《邠志》。〗</span></p>
<p class="em2 strong"><span class="yinwen">24</span>上問陸贄：<span class="yinhao">「近有卑官自山北來者，<span class="jiazhu">〖梁州在山南，岐、雍在山北。〗</span>率非良士。有邢建者，論說賊勢，語最張皇，<span class="jiazhu">〖皇，大也。〗</span>察其事情，頗似窺覘，<span class="jiazhu">〖覘，丑廉翻，又丑豔翻。〗</span>今已於一所安置。如此之類，更有數人，若不追尋，恐成姦計。卿試思之，如何爲便？」</span>贄上奏，以爲今盜據宮闕，有冒涉險遠來赴行在者，當量加恩賞，豈得復猜慮拘囚！<span class="jiazhu">〖量，音良。復，扶又翻。〗</span>其略曰：<span class="yinhao">「以一人之聽覽而欲窮宇宙之變態，以一人之防慮而求勝億兆之姦欺，役智彌精，失道彌遠。項籍納秦降卒二十萬，慮其懷詐復叛，一舉而盡阬之，其於防虞，亦已甚矣。<span class="jiazhu">〖阬降卒事見九卷漢高祖元年。〗</span>漢高豁達大度，天下之士至者，納用不疑，其於備慮，可謂疏矣。<span class="jiazhu">〖疏，與疎同。〗</span>然而項氏以滅，劉氏以昌，蓄疑之與推誠，其效固不同也。秦皇嚴肅雄猜，而荊軻奮其陰計；<span class="jiazhu">〖事見七卷秦始皇二十年。〗</span>光武寬容博厚，而馬援輸其款誠。<span class="jiazhu">〖事見四十一卷漢世祖建武四年。〗</span>豈不以虛懷待人，人亦思附；任數御物，物終不親！情思附則感而悅之，雖寇讎化爲心膂矣；意不親則懼而阻之，雖骨肉結爲仇慝矣。」</span>又曰：<span class="yinhao">「陛下智出庶物，有輕待人臣之心；思同萬機，有獨馭區寓之意；謀吞衆略，有過愼之防；明照羣情，有先事之察；<span class="jiazhu">〖先，悉薦翻。〗</span>嚴束百辟，有任刑致理之規；威制四方，有以力勝殘之志。<span class="jiazhu">〖此數語，曲盡德宗心事，異日安免追仇乎！〗</span>由是才能者怨於不任，忠藎者憂於見疑，<span class="jiazhu">〖藎，徐刃翻。《詩》：王之藎臣。毛氏《傳》曰：藎，進也。〗</span>著勳業者懼於不容，懷反側者迫於及討，馴致離叛，構成禍災。天子所作，天下式瞻，小猶愼之，矧又非小！願陛下以覆車之轍爲戒，實宗社無疆之休。」</span></p>
<p class="em2 strong"><span class="yinwen">25</span>丁巳，以前山南東道節度使南皮賈耽爲工部尙書。先是，耽使行軍司馬樊澤奏事行在，<span class="jiazhu">〖先，悉薦翻。〗</span>澤旣復命，方大宴，有急牒至，以澤代耽爲節度使。<span class="jiazhu">〖事見上卷興元元年。〗</span>耽內牒懷中，宴飲如故，顏色不改；宴罷，召澤告之，且命將吏謁澤。牙將張獻甫怒曰：<span class="yinhao">「行軍爲尙書問天子起居，<span class="jiazhu">〖爲，于僞翻。〗</span>乃敢圖節鉞，奪尙書土地，事人不忠，<span class="jiaozhusup">〖章：十二行本「忠」下有「衆心不服」四字；乙十一行本同。〗</span>請殺之。」</span>耽曰：<span class="yinhao">「是可言也！天子所命，卽爲節度使矣！」</span>卽日離鎭，以獻甫自隨，軍府遂安。<span class="jiazhu">〖卽日離鎭，旣得<span class="yinhao">「君命召，不俟駕」</span>之義，亦所以遏亂原。以張獻甫自隨，則樊澤無所猜嫌，亦所以全獻甫也。離，力智翻。〗</span></p>
<p class="em2 strong"><span class="yinwen">26</span>左僕射李揆自吐蕃還，甲子，薨於鳳州。<span class="jiazhu">〖李揆入吐蕃見二百二十八卷建中四年。蓋自吐蕃還赴興元，至鳳州而薨。〗</span></p>
<p class="em2 strong"><span class="yinwen">27</span>韓遊瓌引兵會渾瑊於奉天。</p>
<p class="em2 strong"><span class="yinwen">28</span>丙寅，加平盧節度使李納同平章事。</p>
<p class="em2 strong"><span class="yinwen">29</span>丁卯，義王玼薨。<span class="jiazhu">〖玼，玄宗子。玼，音此，又且禮翻。〗</span></p>
<p class="em2 strong"><span class="yinwen">30</span>朱滔攻貝州百餘日，馬寔攻魏州亦踰四旬，皆不能下。賈林復爲李抱眞說王武俊，<span class="jiazhu">〖復，扶又翻。爲，于僞翻。說，輸芮翻。〗</span>曰：<span class="yinhao">「朱滔志吞貝、魏，復值田悅被害，<span class="jiazhu">〖復，扶又翻。〗</span>儻旬日不救，則魏博皆爲滔有矣。魏博旣下，則張孝忠必爲之臣。<span class="jiazhu">〖張孝忠時鎭易、定。〗</span>滔連三道之兵，<span class="jiazhu">〖三道，謂幽州、易定、魏博。〗</span>益以回紇，<span class="jiazhu">〖時回紇遣兵助滔。〗</span>進臨常山，<span class="jiazhu">〖恆州常山郡，王武俊居之。〗</span>明公欲保其宗族，得乎！常山不守，則昭義退保西山，<span class="jiazhu">〖自常山南至趙州，皆恆冀巡屬。又西南抵邢州界，卽昭義巡屬，阻山以爲固。〗</span>河朔盡入於滔矣。不若乘貝、魏未下，與昭義合兵救之；滔旣破亡，則關中喪氣，朱泚不日梟夷，<span class="jiazhu">〖朱泚竊據關中，滔破則泚喪氣矣。喪，息浪翻。〗</span>鑾輿反正，諸將之功，孰有居明公之右者哉！」</span>武俊悅，從之。</p>
<p class="em2 strong">戊辰，武俊軍于南宮東南，抱眞自臨洺引兵會之，與武俊營相距十里。兩軍尙相疑，明日，抱眞以數騎詣武俊營；賓客共諫止之，抱眞命行軍司馬盧玄卿勒兵以俟，曰：<span class="yinhao">「吾之此舉，繫天下安危，若其不還，領軍事以聽朝命亦惟子，勵將士以雪讎恥亦惟子。」</span>言終，遂行。武俊嚴備以待之，抱眞見武俊，敍國家禍難，<span class="jiazhu">〖難，乃旦翻。〗</span>天子播遷，持武俊哭，流涕縱橫。<span class="jiazhu">〖縱，子容翻。〗</span>武俊亦悲不自勝，<span class="jiazhu">〖勝，音升。〗</span>左右莫能仰視，遂與武俊約爲兄弟，誓同滅賊。武俊曰：<span class="yinhao">「相公十兄名高四海，<span class="jiazhu">〖李抱眞第十，故呼爲十兄。〗</span>曏蒙開諭，得棄逆從順，免葅醢之罪，享王公之榮。今又不間胡虜，<span class="jiazhu">〖間，古莧翻。王武俊本出於夷落。〗</span>辱爲兄弟，武俊當何以爲報乎！滔所恃者回紇耳，不足畏也。戰日，願十兄按轡臨視，武俊決爲十兄破之。」</span><span class="jiazhu">〖決爲，于僞翻。〗</span>抱眞退入武俊帳中，酣寢久之；武俊感激，待之益恭，指心仰天曰：<span class="yinhao">「此身已許十兄死矣！」</span><span class="jiazhu">〖史言抱眞推心待武俊以成大功。〗</span>遂連營而進。</p>
<p class="em2 strong"><span class="yinwen">31</span>山南地熱，上以軍士未有春服，亦自御裌衣。<span class="jiazhu">〖裌，音夾。〗</span></p> 



</div></body></html>