<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百八十五·後晉紀六·齊王下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="後晉紀六">後晉紀六</span></span></h1>
<p><span class="jiazhu">起旃蒙大荒落<span class="biaozhusup" data-rel="（乙巳）"></span>八月，盡柔兆敦牂<span class="biaozhusup" data-rel="（丙午）"></span>，凡一年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="齊王下">齊王下</span></span></h5>
<p class="strong"><span class="section" id="title-3"><span data-head-description="齊王下" data-head-level="h4" data-head-title="開運二年">開運二年</span></span><span class="biaozhusup" data-rel="（乙巳、九四五年）"></span></p>
<p class="em2 strong"><span class="yinwen">1</span>八月，甲子朔，日有食之。</p>
<p class="em2 strong"><span class="yinwen">2</span>丙寅，右僕射兼中書侍郎、同平章事和凝罷守本官；加樞密使、戶部尙書馮玉中書侍郎、同平章事，事無大小，悉以委之。</p>
<p class="em2 strong">帝自陽城之捷，謂天下無虞，驕侈益甚。<span class="jiazhu">陽城之捷見上卷上年。夫勝之不可恃也尙矣。紂之百克而卒無後，夫差數戰數勝，終以亡國。桑田之捷，滅虢之兆也；方城之勝，破庸之基也。項梁死於定陶而嬴秦墟，宇文化及摧於黎陽而李密敗，皆恃勝之禍也。陽城之戰，危而後克。契丹折翅北歸，蓄憤愈甚，爲謀愈深，晉主乃偃然以爲無虞，石氏宗廟，宜其不祀也。</span>四方貢獻珍奇，皆歸內府；多造器玩，廣宮室，崇飾後庭，近朝莫之及；<span class="jiazhu">近朝，謂近世，如梁如唐也。朝，直遙翻。</span>作織錦樓以織地衣，用織工數百，期年乃成；<span class="jiazhu">期，讀曰朞。</span>又賞賜優伶無度。桑維翰諫曰：<span class="yinhao">「曏者陛下親禦胡寇，<span class="jiazhu">謂元年澶州之戰也，事見上卷。</span>戰士重傷者，賞不過帛數端。今優人一談一笑稱旨，<span class="jiazhu">稱，尺正翻。</span>往往賜束帛、萬錢、錦袍、銀帶，<span class="jiazhu">唐制，帛以十端爲束。</span>彼戰士見之，能不觖望，曰：『我曹冒白刃，絕筋折骨，<span class="jiazhu">觖，古穴翻。觖望，怨望也。冒，莫北翻。折，而設翻。</span>曾不如一談一笑之功乎！』如此，則士卒解體，陛下誰與衞社稷乎！」</span>帝不聽。</p>
<p class="em2 strong">馮玉每善承迎帝意，由是益有寵。嘗有疾在家，帝謂宰相曰：<span class="yinhao">「自刺史以上，俟馮玉出乃得除。」</span>其倚任如此。<span class="jiazhu">竇廣德有賢行，漢文帝以其后弟，恐天下議其私，不敢相也。馮玉何人斯，晉出帝昌言於朝以昭親任之意！臨亂之君，各賢其臣，其此謂乎！</span>玉乘勢弄權，四方賂遺，輻輳其門。<span class="jiazhu">遺，唯季翻。</span>由是朝政益壞。<span class="jiazhu">史言晉亡形已成。朝，直遙翻。</span></p>
<p class="em2 strong"><span class="yinwen">3</span>唐兵圍建州旣久，<span class="jiazhu">是年二月，唐兵攻建州事始見上卷。</span>建人離心。或謂董思安：<span class="jiazhu">謂，誨語之也。</span><span class="yinhao">「宜早擇去就。」</span>思安曰：<span class="yinhao">「吾世事王氏，危而叛之，天下其誰容我！」</span>衆感其言，無叛者。</p>
<p class="em2 strong">丁亥，唐先鋒橋道使上元王建封先登，<span class="jiazhu">上元本江寧縣，唐肅宗上元間更名，帶江寧府。</span>遂克建州，閩主延政降。<span class="jiazhu">閩自唐末王潮得福建，傳審知、延翰、鏻、昶、曦，至延政而亡。</span>王忠順戰死，董思安整衆奔泉州。<span class="jiazhu">史言泉州二將事閩主有始終。</span></p>
<p class="em2 strong">初，唐兵之來，建人苦王氏之亂與楊思恭之重斂，<span class="jiazhu">楊思恭重斂事見二百八十三卷天福八年。斂，力贍翻。</span>爭伐木開道以迎之。及破建州，縱兵大掠，焚宮室廬舍俱盡；是夕，寒雨，凍死者相枕，<span class="jiazhu">枕，職任翻。</span>建人失望。唐主以其有功，皆不問。</p>
<p class="em2 strong"><span class="yinwen">4</span>漢主殺韶王弘雅。<span class="jiazhu">弘雅，漢主之弟也。</span></p>
<p class="em2 strong"><span class="yinwen">5</span>九月，許文稹以汀州，王繼勳以泉州，王繼成以漳州，皆降於唐。<span class="jiazhu">荀子有言：<span class="yinhao">「兼幷易也，堅凝之難。」</span>唐能取閩，不能終有閩也。爲閩叛唐張本。</span>唐置永安軍於建州。</p>
<p class="em2 strong"><span class="yinwen">6</span>丙申，以西京留守兼侍中景延廣充北面行營副招討使。</p>
<p class="em2 strong"><span class="yinwen">7</span>殿中監王欽祚權知恆州事。<span class="jiazhu">恆，戶登翻。</span>會乏軍儲，詔欽祚括糴民粟。杜威有粟十餘萬斛在恆州，欽祚舉籍以聞。威大怒，表稱：<span class="yinhao">「臣有何罪，欽祚籍沒臣粟！」</span>朝廷爲之召欽祚還，<span class="jiazhu">杜威恆州之粟，豈非前者表獻之數乎！使其出於表獻之外，亦掊克軍民所積者耳。舉而籍之，夫何過！朝廷之法，不行於貴近，第能虐貧下以供調度，國非其國矣。爲，于僞翻。還，從宣翻。</span>仍厚賜威以慰安之。</p>
<p class="em2 strong"><span class="yinwen">8</span>戊申，置威信軍於曹州。</p>
<p class="em2 strong"><span class="yinwen">9</span>遣侍衞馬步都指揮使李守貞戍澶州。</p>
<p class="em2 strong"><span class="yinwen">10</span>乙卯，遣彰德節度使張彥澤戍恆州。</p>
<p class="em2 strong"><span class="yinwen">11</span>漢主殺劉思潮、林少強、林少良、何昌廷。<span class="jiaozhusup">【章：十二行本「廷」作「延」；乙十一行本同；孔本同。】</span><span class="jiazhu">天福八年，漢主使劉思潮等四人弒其兄弘度而自立，事見二百八十三卷；今又殺四人以除其偪，少，詩照翻。</span>以左僕射王翷<span class="jiaozhusup">【章：十二行本「翷」作「翻」；乙十一行本同。】</span>嘗與高祖謀立弘昌，<span class="jiazhu">事見二百八十三卷天福七年。</span>出爲英州刺史，<span class="jiazhu">英州，漢桂陽郡湞陽縣之地，唐以湞陽縣隸廣州。漢主劉龑分湞陽縣置英州。《九域志》：廣州北至英州四百二十里。</span>未至，賜死。內外皆懼不自保。</p>
<p class="em2 strong"><span class="yinwen">12</span>冬，十月，癸巳，置鎭安軍於陳州。</p>
<p class="em2 strong"><span class="yinwen">13</span>唐元敬宋太后殂。</p>
<p class="em2 strong"><span class="yinwen">14</span>王延政至金陵，唐主以爲羽林大將軍。斬楊思恭以謝建人。<span class="jiazhu">以楊思恭厚斂也。</span>以百勝節度使王崇文爲永安節度使。崇文治以寬簡，建人遂安。<span class="jiazhu">撫寧荒餘，其政當爾。自蓋公授此法於曹參，參以相齊，又以相漢，後人知此法者鮮矣。治，直之翻。</span></p>
<p class="em2 strong"><span class="yinwen">15</span>初，高麗王建用兵吞滅鄰國，頗強大，<span class="jiazhu">事見二百八十一卷高祖天福元年。麗，力之翻。</span>因胡僧襪囉言於高祖曰：<span class="yinhao">「勃海，我婚姻也，其王爲契丹所虜，請與朝廷共擊取之。」</span>高祖不報。及帝與契丹爲仇，襪囉復言之。<span class="jiazhu">襪，望發翻。囉，魯何翻。復，扶又翻。</span>帝欲使高麗擾契丹東邊以分其兵勢；會建卒，子武自稱權知國事，上表告喪，十一月，戊戌，以武爲大義軍使、高麗王，遣通事舍人郭仁遇使其國，<span class="jiazhu">使，疏吏翻。</span>諭指擊契丹。<span class="jiazhu">畏契丹知之，不形諸詔命，以詔指諭之而已。</span>仁遇至其國，其兵極弱，曏者襪囉之言，特建爲誇誕耳，實不敢與契丹爲敵。<span class="jiazhu">宋白曰：晉天福中，有西域僧襪囉來朝，善火卜。俄辭高祖，請遊高麗，王建甚禮之。時契丹併勃海之地有年矣，建因從容謂襪囉曰：<span class="yinhao">「勃海本吾親戚之國，其王爲契丹所虜，吾欲爲朝廷攻而取之，且欲平其舊怨。師迴，爲言於天子，當定期兩襲之。」</span>襪囉還，具奏，高祖不報。出帝與契丹交兵，襪囉復奏之。帝遣郭仁遇飛詔諭建，深攻其地以牽脅之。會建已卒，武知國事，與其父之大臣不叶，自相魚肉。內難稍平，兵威未振，且夷人怯懦，襪囉之言，皆建虛誕耳。</span>仁遇還，<span class="jiazhu">還，從宣翻。</span>武更以他故爲解。<span class="jiazhu">爲說以自解。</span></p>
<p class="em2 strong"><span class="yinwen">16</span>乙卯，吳越王弘佐誅內都監使杜昭達，已未，誅內牙上統軍使明州刺史闞璠。<span class="jiazhu">璠，音翻。</span></p>
<p class="em2 strong">昭達，建徽之孫也，<span class="jiazhu">杜建徽佐吳越王錢鏐有功。</span>與璠皆好貨。<span class="jiazhu">好，呼到翻。</span>錢塘富人程昭悅以貨結二人，得侍弘佐左右。昭悅爲人狡佞，王悅之，寵待踰於舊將，璠不能平；昭悅知之，詣璠頓首謝罪，璠責讓久之，乃曰：<span class="yinhao">「吾始者決欲殺汝；今旣悔過，吾亦釋然。」</span>昭悅懼，謀去璠。<span class="jiazhu">去，羌呂翻。</span></p>
<p class="em2 strong">璠專而愎，國人惡之者衆。<span class="jiaozhusup">【章：十二行本「衆」下有「王亦惡之」四字；乙十一行本同；孔本同；張校同；退齋校同。】</span><span class="jiazhu">愎，蒲逼翻。惡，烏路翻。</span>昭悅欲出璠於外，恐璠覺之，私謂右統軍使胡進思曰：<span class="yinhao">「今欲除公及璠各爲本州，使璠不疑，可乎？」</span>進思許之，乃以璠爲明州刺史，進思爲湖州刺史。<span class="jiazhu">闞璠，明州人；胡進思，湖州也。</span>璠怒曰：<span class="yinhao">「出我於外，是棄我也。」</span>進思曰：<span class="yinhao">「老兵得大州，幸矣；不行何爲！」</span>璠乃受命。旣而復以他故留進思。<span class="jiazhu">復，扶又翻。</span></p>
<p class="em2 strong">內外馬步都統軍使錢仁俊母，杜昭達之姑也。昭悅因譖璠、昭達謀奉仁俊作亂，下獄鍛鍊成之。<span class="jiazhu">下，戶駕翻。</span>璠、昭達旣誅，奪仁俊官，幽于東府。於是昭悅治闞、杜之黨，凡權任<span class="jiaozhusup">【章：十二行本「任」作「位」；乙十一行本同；張校同。】</span>與己侔，意所忌者，誅放百餘人，國人畏之側目。<span class="jiazhu">爲弘佐誅昭悅張本。治，直之翻。</span>胡進思重厚寡言，昭悅以爲戇，故獨存之。<span class="jiazhu">胡進思獨存，所以階錢氏廢立之禍。</span></p>
<p class="em2 strong">昭悅收仁俊故吏愼溫其，<span class="jiazhu">愼，姓也，古有愼到。溫其，名也。</span>使證仁俊之罪，拷掠備至。<span class="jiazhu">拷，音考。掠，音亮。</span>溫其堅守不屈；弘佐嘉之，擢爲國官。<span class="jiazhu">國官，吳越國官也。愼溫其自蕃府吏職擢爲國官。</span>溫其，衢州人也。</p>
<p class="em2 strong"><span class="yinwen">17</span>十二月，乙丑，加吳越王弘佐東南面兵馬都元帥。</p>
<p class="em2 strong"><span class="yinwen">18</span>辛未，以前中書舍人廣晉陰<span class="jiaozhusup">【章：十二行本「陰」作「殷」；乙十一行本同；孔本同。】</span>鵬爲給事中、樞密直學士。<span class="jiazhu">唐改魏州爲興唐府，高祖改爲廣晉府。</span>鵬，馮玉之黨也；朝廷每有遷除，玉皆與鵬議之。由是請謁賂遺，充滿其門。<span class="jiazhu">遺，惟季翻。</span></p>
<p class="em2 strong"><span class="yinwen">19</span>初，帝疾未平，<span class="jiazhu">去年冬，帝有疾，見上卷。</span>會正旦，<span class="jiazhu">謂今年正月朔旦。</span>樞密使、中書令桑維翰遣女僕入宮起居太后，<span class="jiazhu">女僕，卽女奴也。唐人謂參候爲起居，今人之言猶爾。</span>因問：<span class="yinhao">「皇弟睿近讀書否？」</span><span class="jiazhu">睿，卽重睿也；避帝名，去<span class="yinhao">「重」</span>字。</span>帝聞之，以告馮玉，玉因譖維翰有廢立之志；帝疑之。<span class="jiazhu">帝固忌重睿，因桑維翰女僕之問，已疑維翰矣；馮玉又從而譖之，其疑愈不可破矣。</span></p>
<p class="em2 strong">李守貞素惡維翰，<span class="jiazhu">惡，烏路翻。</span>馮玉、李彥韜與守貞合謀排之；以中書令行開封尹趙瑩柔而易制，<span class="jiazhu">易，以豉翻。</span>共薦以代維翰。丁亥，罷維翰政事，爲開封尹；以瑩爲中書令，李崧爲樞密使、守侍中。維翰遂稱足疾，希復朝謁，杜絕賓客。<span class="jiazhu">亦所以遠猜嫌也。復，扶又翻。朝，直遙翻。</span></p>
<p class="em2 strong">或謂馮玉曰：<span class="yinhao">「桑西元老，今旣解其樞務，縱不留之相位，猶當優以大藩，柰何使之尹京，親猥細之務乎？」</span><span class="jiazhu">猥，雜也。</span>玉曰：<span class="yinhao">「恐其反耳。」</span><span class="jiazhu">言所以不授維翰大鎭者，恐其阻兵而反。</span>曰：<span class="yinhao">「儒生安能反！」</span>玉曰：<span class="yinhao">「縱不自反，恐其敎人耳。」</span><span class="jiazhu">此指維翰贊成晉祖晉陽舉兵之謀。</span></p>
<p class="em2 strong"><span class="yinwen">20</span>楚湘陰處士戴偃，<span class="jiazhu">劉昫曰：湘陰，漢羅縣，宋置湘陰縣，唐屬岳州。宋淳化四年，以湘陰縣隸潭州。《九域志》：在州東北一百一十五里。</span>爲詩多譏刺，楚王希範囚之；天策副都軍使丁思瑾上書切諫，希範削其官爵。</p>
<p class="em2 strong"><span class="yinwen">21</span>唐齊王景達府屬謝仲宣言於景達曰：<span class="yinhao">「宋齊丘，先帝布衣之交，今棄之草萊，不厭衆心。」</span>景達爲之言於唐主曰：<span class="jiazhu">厭，於葉翻，伏也；又於豔翻，滿也。爲，于僞翻。</span><span class="yinhao">「齊丘宿望，勿用可也，何必棄之以爲名！」</span>唐主乃使景達自青陽召之。<span class="jiazhu">齊丘隱青陽見二百八十三卷天福八年。</span></p>
<p class="strong"><span class="section" id="title-4"><span data-head-description="齊王下" data-head-level="h4" data-head-title="開運三年">三年</span></span><span class="biaozhusup" data-rel="（丙午、九四六年）"></span></p>
<p class="em2 strong"><span class="yinwen">1</span>春，正月，以齊丘爲太傅兼中書令，但奉朝請，不預政事。<span class="jiazhu">奉朝會請召而已。</span>以昭武節度使李建勳爲右僕射兼門下侍郎，與中書侍郎馮延己皆同平章事。建勳練習吏事，而懦怯少斷；延己工文辭，而狡佞，喜大言，多樹朋黨。<span class="jiazhu">斷，丁亂翻。喜，許記翻。惟世宦則練習吏事，懦怯少斷，則亦因練習之久而巧於避就者然也。若馮延己所爲，迺少年書生之常態，多大言而少成事，樹朋黨以濟己私。此二種人，皆不可以相也。</span>水部郎中高越，上書指延己兄弟過惡，唐主怒，貶越蘄州司士。</p>
<p class="em2 strong">初，唐主置宣政院於禁中，以翰林學士、給事中常夢錫領之，專典機密，與中書侍郎嚴續皆忠直無私。唐主謂夢錫曰：<span class="yinhao">「大臣惟嚴續中立，然無才，恐不勝其黨，卿宜左右之。」</span>未幾，夢錫罷宣政院，<span class="jiazhu">左右，讀爲佐佑。幾，居豈翻。</span>續亦出爲池州觀察使。夢錫於是移疾縱酒，不復預朝廷事。<span class="jiazhu">史言正邪雜處，正終爲邪所勝。復，扶又翻。</span>續，可求之子也。<span class="jiazhu">嚴可求，徐溫之謀主也。</span></p>
<p class="em2 strong"><span class="yinwen">2</span>二月，壬戌朔，日有食之。</p>
<p class="em2 strong"><span class="yinwen">3</span>晉昌節度使兼侍中趙在禮，<span class="jiazhu">晉以京兆府爲晉昌軍。</span>更歷十鎭，<span class="jiazhu">更，工衡翻。趙在禮起於鄴都，徙義成不行，後歷橫海、泰寧、匡國、天平、忠武、武寧、歸德、晉昌，凡十鎭。</span>所至貪暴，家貲爲諸帥之最。<span class="jiazhu">帥，所類翻。</span>帝利其富，三月，庚申，爲皇子鎭寧節度使延煦娶其女。<span class="jiazhu">爲，于僞翻。鎭寧軍，澶州。煦，吁句翻。</span>在禮自費緡錢十萬，縣官之費，數倍過之。延煦及弟延寶，皆高祖諸孫，帝養以爲子。</p>
<p class="em2 strong"><span class="yinwen">4</span>唐泉州刺史王繼勳致書脩好於威武節度使李弘義。<span class="jiazhu">好，呼到翻。</span>弘義以泉州故隸威武軍，怒其抗禮，<span class="jiazhu">王繼勳與李弘義同事南唐，弘義雖建節，然比肩事主，固不可脩巡屬之禮。李弘義以此起兵端耳。</span>夏，四月，遣弟弘通將兵萬人代之。</p>
<p class="em2 strong"><span class="yinwen">5</span>初，朔方節度使馮暉在靈州，留党項酋長拓跋彥超於州下，<span class="jiazhu">事見二百八十二卷天福四年。党，底朗翻。酋，慈由翻。長，知兩翻。</span>故諸部不敢爲寇；及將罷鎭而縱之。</p>
<p class="em2 strong">前彰武節度使王令溫代暉鎭朔方，不存撫羌、胡，以中國法繩之。<span class="jiazhu">昔周之封衞，疆以周索，以其地居中國也。其封晉，則疆以戎索，以其地近戎狄也。戎狄不可繩以中國之法尙矣。</span>羌、胡怨怒，<span class="jiaozhusup">【章：十二行本「怒」下有「皆叛」二字；乙十一行本同；孔本同；張校同。】</span>競爲寇鈔。<span class="jiazhu">鈔，楚交翻。</span>拓跋彥超、石存、也廝褒三族，共攻靈州，殺令溫弟令周。戊午，令溫上表告急。</p>
<p class="em2 strong"><span class="yinwen">6</span>泉州都指揮使留從效謂刺史王繼勳曰：<span class="yinhao">「李弘通兵勢甚盛，士卒以使君賞罰不當，<span class="jiazhu">當，丁浪翻。</span>莫肯力戰，使君宜避位自省！」</span><span class="jiazhu">省，昔景翻。</span>乃廢繼勳歸私第，<span class="jiazhu">留從效立王繼勳見上卷上年。</span>代領軍府事，勒兵擊李弘通，大破之。表聞于唐，唐主以從效爲泉州刺史，召繼勳還金陵，遣將將兵戍泉州。<span class="jiazhu">爲留從效遣唐戍將歸張本。</span>徙漳州刺史王繼成爲和州刺史，汀州刺史許文稹爲蘄州刺史。<span class="jiazhu">稹，止忍翻。</span></p>
<p class="em2 strong"><span class="yinwen">7</span>定州西北二百里有狼山，<span class="jiazhu">《匈奴須知》：狼山寨東北至易州八十里，東南至廣信軍界。</span>土人築堡於山上以避胡寇。堡中有佛舍，尼孫深意居之，以妖術惑衆，<span class="jiazhu">妖，於遙翻。</span>言事頗驗，遠近信奉之。中山人孫方簡<span class="jiazhu">歐《史》作<span class="yinhao">「孫方諫」</span>，蓋孫方簡後避周太祖皇考諱，遂改名方諫也。《考異》曰：《周世宗實錄》云<span class="yinhao">「清苑人」</span>。今從《漢高祖實錄》。</span>及弟行友，自言深意之姪，不飲酒食肉，事深意甚謹。深意卒，方簡嗣行其術，稱深意坐化，<span class="jiazhu">崇信釋氏，而學其學，專一而靜者，其死也，能結趺端坐如生，謂之坐化。</span>嚴飾，事之如生，其徒日滋。<span class="jiazhu">薛《史》曰：宋乾德中，遷其尼枯骨赴京，焚於北郊，妖徒遂息。</span></p>
<p class="em2 strong">會晉與契丹絕好，<span class="jiazhu">好，呼到翻。</span>北邊賦役煩重，寇盜充斥，民不安其業。方簡、行友因帥鄕里豪健者，據寺爲寨以自保。契丹入寇，方簡帥衆邀擊，<span class="jiazhu">帥，讀曰率。</span>頗獲其甲兵、牛馬、軍資，人挈家往依之者日益衆。久之，至千餘家，遂爲羣盜。懼爲吏所討，乃歸款朝廷。朝廷亦資其禦寇，署東北招收指揮使。</p>
<p class="em2 strong">方簡時入契丹境鈔掠，<span class="jiazhu">鈔，楚交翻。</span>多所殺獲。旣而邀求不已，朝廷小不副其意，則舉寨降於契丹，請爲鄕道以入寇。<span class="jiazhu">邊境之上，姦民如此者，不特孫方簡，唐人所謂<span class="yinhao">「兩面」</span>也。降，戶江翻。鄕，讀曰嚮。道，讀曰導。</span>時河北大饑，民餓死者所在以萬數，兗、鄆、滄、貝之間，盜賊蠭起，吏不能禁。</p>
<p class="em2 strong">天雄節度使杜威遣元隨軍將劉延翰市馬於邊，方簡執之，獻於契丹。延翰逃歸，六月，壬戌，至大梁，言<span class="yinhao">「方簡欲乘中國凶饑，引契丹入寇，宜爲之備。」</span><span class="jiazhu">爲孫方簡乘中國無主，契丹北歸，入據定州張本。</span></p>
<p class="em2 strong"><span class="yinwen">8</span>初，朔方節度使馮暉在靈武，得羌、胡心，市馬期年，得五千匹，朝廷忌之，徙鎭邠州及陝州，<span class="jiazhu">陝，失冉翻。</span>入爲侍衞步軍都指揮使、領河陽節度使。暉知朝廷之意，悔離靈武，<span class="jiazhu">離，力智翻。</span>乃厚事馮玉、李彥韜，求復鎭靈州。朝廷亦以羌、胡方擾，丙寅，復以暉爲朔方節度使，將關西兵擊羌、胡；以威州刺史藥元福爲行營馬步軍都指揮使。<span class="jiazhu">威州，唐之安樂州也。中世沒於吐蕃，大中三年收復，更名威州。梁、唐棄之，晉復置。後周改爲環州，以大河環曲爲名，亦唐初之舊州名也。趙珣《聚米圖經》：靈州南至環州五百里。按薛《史》，天福四年五月敕，靈州方渠鎭宜升爲威州，割寧州木波、馬嶺二縣隸之；後周改爲環州，顯德四年，降爲通遠軍。</span></p>
<p class="em2 strong"><span class="yinwen">9</span>乙丑，定州言契丹勒兵壓境。詔以天平節度使、侍衞馬步都指揮使李守貞爲北面行營都部署，義成節度使皇甫遇副之；彰德節度使張彥澤充馬軍都指揮使兼都虞候，義成節度使薊人李殷充步軍都指揮使兼都排陳使；<span class="jiazhu">薊，音計。陳，讀曰陣。</span>遣護聖指揮使臨清王彥超、太原白延遇以部兵十營詣刑州。時馬軍都指揮使、鎭安節度使李彥韜方用事，<span class="jiazhu">時以陳州置鎭安軍。</span>視守貞蔑如也。守貞在外所爲，事無大小，彥韜必知之，守貞外雖敬奉而內恨之。<span class="jiazhu">爲李守貞與杜威降契丹張本。</span></p>
<p class="em2 strong"><span class="yinwen">10</span>初，唐人旣克建州，<span class="jiazhu">去年八月，唐克建州。</span>欲乘勝取福州，唐主不許。樞密使陳覺請自往說李弘義，<span class="jiazhu">說，式芮翻。</span>必令入朝。宋齊丘薦覺才辯，可不煩寸刃，坐致弘義。唐主乃拜弘義母、妻皆爲國夫人，四弟皆遷官，以覺爲福州宣諭使，厚賜弘義金帛。<span class="jiazhu">欲啖李弘義以祿利而誘致之。</span>弘義知其謀，見覺，辭色甚倨，待之疏薄；覺不敢言入朝事而還。<span class="jiazhu">爲陳覺興兵攻福州喪敗而還張本。還，從宣翻，又如字。</span></p>
<p class="em2 strong"><span class="yinwen">11</span>秋，七月，河決楊劉，西入莘縣，廣四十里，自朝城北流。<span class="jiazhu">莘縣在魏州之東，朝城在魏州東南，相去四十里。廣，古曠翻。</span></p>
<p class="em2 strong"><span class="yinwen">12</span>有自幽州來者，言趙延壽有意歸國；樞密使李崧、馮玉信之，命天雄節度使杜威致書於延壽，具述朝旨，啖以厚利，<span class="jiazhu">朝，直遙翻。</span>洛<span class="jiaozhusup">【章：十二行本「洛」作「洺」；乙十一行本同；孔本同。】</span>州軍將趙行實嘗事延壽，遣齎書潛往遺之。延壽復書言：<span class="yinhao">「久處異域，<span class="jiazhu">遺，惟季翻。處，昌呂翻。</span>思歸中國。乞發大軍應接，拔身南去。」</span>辭旨懇密。朝廷欣然，復遣行實詣延壽，與爲期約。<span class="jiazhu">晉人自此墮趙延壽計中矣。復，扶又翻。</span></p>
<p class="em2 strong"><span class="yinwen">13</span>八月，李守貞言：<span class="yinhao">「與契丹千餘騎遇於長城北，<span class="jiazhu">此戰國時燕所築長城也，在涿州固安縣南。薛《史》：李守貞奏大軍至望都縣，相次之至長城北，遇虜轉鬬。</span>轉鬬四十里，斬其酋帥解里，<span class="jiazhu">酋，慈秋翻。解，戶買翻。</span>擁餘衆入水溺死者甚衆。」</span>丁卯，詔李守貞還屯澶州。<span class="jiazhu">還，從宣翻。</span></p>
<p class="em2 strong"><span class="yinwen">14</span>帝旣與契丹絕好，數召吐谷渾酋長白承福入朝，<span class="jiazhu">好，呼到翻。數，所角翻。</span>宴賜甚厚。承福從帝與契丹戰澶州，<span class="jiazhu">澶，時連翻。</span>又與張從恩戍滑州。屬歲大熱，<span class="jiazhu">屬，之欲翻。</span>遣其部落還太原，畜牧於嵐、石之境。<span class="jiazhu">嵐，盧含翻。</span>部落多犯法，劉知遠無所縱捨；部落知朝廷微弱，且畏知遠之嚴，謀相與遁歸故地。<span class="jiazhu">吐谷渾部落旣知朝廷微弱，又畏劉知遠之嚴；然不敢於太原作亂者，憚劉知遠之威略，無所肆其姦，故欲遁歸故地。</span>有白可久者，位亞承福，帥所部先亡歸契丹，<span class="jiazhu">帥，讀曰率。</span>契丹用爲雲州觀察使，以誘承福。<span class="jiazhu">誘，音酉。</span></p>
<p class="em2 strong">知遠與郭威謀曰：<span class="yinhao">「今天下多事，置此屬於太原，乃腹心之疾也，不如去之。」</span>承福家甚富，飼馬用銀槽。<span class="jiazhu">去，羌呂翻。飼，祥吏翻。</span>威勸知遠誅之，收其貨以贍軍。知遠密表：<span class="yinhao">「吐谷渾反覆難保，請遷於內地。」</span>帝遣使發其部落千九百人，分置河陽及諸州。知遠遣威誘承福等入居太原城中，因誣承福等五族謀叛，以兵圍而殺之，合四百口，籍沒其家貲。詔褒賞之，吐谷渾由是遂微。<span class="jiazhu">《五代會要》曰：吐谷渾酋長有赫連鐸者，唐咸通中，從太原節度使康承訓平徐方有功，朝廷授振武節度使。復盜據雲中，後唐太祖逐之，乃歸幽州李匡儔；其部落散居蔚州界，互爲君長，其氏不常。有白承福者，自同光初代爲都督，依中山北石門爲栅，莊宗賜其額爲寧朔、奉化兩府，以都督爲節度使，仍賜承福姓李，名紹魯。其畜牧，就善水草，丁壯常數千人。羊馬生息，入市中土，朝廷常存恤之。潞王清泰三年，白可久爲寧朔、奉化留後，始見於史。晉天福元年，高祖以契丹有助立之功，割鴈門以北及幽州之地以賂之，由是吐谷渾部族皆隸於契丹。其後苦契丹之虐政，復爲鎭州節度使安重榮所誘，乃背契丹，率車帳羊馬取五臺路歸國。契丹大怒，以朝廷招納叛亡，遣使責讓。至六年正月，高祖命供奉官張澄等率兵二千，搜索幷、鎭、忻、代四州山谷吐渾，還其舊地；然亦以契丹誅求無厭，心不平之，命漢高祖出鎭太原，潛加慰撫。其年五月，大首領白承福及麾下來朝；九月，又遣首領白可久來朝。少主嗣位，絕契丹之好，數召其酋長入朝，厚加錫賜，每大讌會，皆命列坐於勳臣之次。至開運捍虜於澶州，召承福等帥其部衆從行。屬歲多暑熱，部下多死，復遣歸太原，移帳於嵐、石州。然承福馭下無法，多干軍令。其族白可久，在承福之亞，因牧馬，帥本帳北遁。契丹授以官爵，復遣潛誘承福。承福亦思叛去，事未果。漢祖知之，乃以兵環其部族，擒承福與其族白鐵匱、赫連海龍等五家，凡四百有餘人，伏誅，籍其牛馬，命別部長王義宗統其餘屬。</span></p>
<p class="em2 strong">濮州刺史慕容彥超坐違法科斂，<span class="jiazhu">斂，力贍翻。</span>擅取官麥五百斛造麴，賦與部民。李彥韜素與彥超有隙，發其事，罪應死。彥韜趣馮玉使殺之，<span class="jiazhu">趣，讀曰促。</span>劉知遠上表論救。<span class="jiazhu">慕容彥超，劉知遠之同產弟，故救之。上，時掌翻。</span>李崧曰：<span class="yinhao">「如彥超之罪，今天下藩侯皆有之。若盡其法，恐人人不自安。」</span>甲戌，敕免彥超死，削官爵，流房州。</p>
<p class="em2 strong"><span class="yinwen">16</span>唐陳覺自福州還，至劍州，<span class="jiazhu">劍州，卽殷主王延政所置之鐔州也。南唐旣克建州，分延平、建浦、富沙三縣置劍州。至宋混一天下，以蜀中亦有劍州，乃加<span class="yinhao">「南」</span>字爲南劍州。</span>恥無功，<span class="jiazhu">恥自詭說李弘義入朝而不能致也。</span>矯詔使侍衞官顧忠召弘義入朝，<span class="jiazhu">侍衞官，在人主左右直衞者也，猶盛唐之侍官。</span>自稱權福州軍府事，擅發汀、建、撫、信州兵及戍卒，命建州監軍使馮延魯將之，趣福州迎弘義。<span class="jiazhu">趣，七喻翻。</span>延魯先遺弘義書，<span class="jiazhu">遺，惟季翻。</span>諭以禍福。弘義復書請戰，遣樓船指揮使楊崇保將州師拒之。<span class="jiazhu">一本<span class="yinhao">「州師」</span>作<span class="yinhao">「舟師」</span>。</span>覺以劍州刺史陳誨爲緣江戰棹指揮使，<span class="jiazhu">建溪東流歷劍州至福州，皆大江也，故土人亦謂之爲江。</span>表：<span class="yinhao">「福州孤危，旦夕可克。」</span>唐主以覺專命，甚怒；羣臣多言：<span class="yinhao">「兵已傅城下，<span class="jiazhu">傅，音附。</span>不可中止，當發兵助之。」</span></p>
<p class="em2 strong">丁丑，覺、延魯敗楊崇保於候官，<span class="jiazhu">閩及候官二縣，皆治福州郭下。此戰於候官縣界也。敗，補賣翻。</span>戊寅，乘勝進攻福州西關。弘義出擊，大破之，執唐左神威指揮使楊匡鄴。</p>
<p class="em2 strong">唐主以永安節度使王崇文爲東南面都招討使，<span class="jiazhu">去年十月，唐置永安軍於建州。</span>以漳泉安撫使、諫議大夫魏岑爲東面監軍使，延魯爲南面監軍使，會兵攻福州，克其外郭。弘義固守第二城。<span class="jiazhu">第二重城也。</span></p>
<p class="em2 strong"><span class="yinwen">16</span>馮暉引兵過旱海，至輝德，<span class="jiazhu">張洎曰：自威州抵靈州旱海七百里，斥鹵枯澤，無溪澗川谷。輝德，地名，在靈武南。張舜民云：今旱江平卽旱海，在清遠軍北。趙珣《聚米圖經》曰：鹽、夏、清遠軍間，並係沙漬，俗謂之旱海。自環州出青剛川，本靈州大路。自此過美利寨，漸入平夏，經旱海中，難得水泉。至耀德清邊鎭入靈州。</span>糗糧已盡。<span class="jiazhu">糗，去久翻。</span>拓跋彥超衆數萬，爲三陳，扼要路，據水泉以待之。<span class="jiazhu">陳，讀曰陣，下同。</span>軍中大懼。暉以賂求和於彥超，彥超許之。自旦至日中，使者往返數四，兵未解。藥元福曰：<span class="yinhao">「虜知我飢渴，陽許和以困我耳；若至暮，則吾輩成擒矣。今虜雖衆，精兵不多，依西山而陳者是也。其餘步卒，不足爲患。請公嚴陳以待我，<span class="jiazhu">嚴陳者，嚴兵整陳也。</span>我以精騎先犯西山兵，小勝則舉黃旗，大軍合勢擊之，破之必矣。」</span>乃帥騎先進，用短兵力戰。彥超小卻，元福舉黃旗，暉引兵赴之，彥超大敗。<span class="jiazhu">馮暉圈養拓跋彥超於靈武城中，彥超固心知其故而懷怨。暉去鎭而彥超得出。彥超旣得出而暉復來，出柙之虎，苟可以肆反噬者，無所不至也。非力戰而尅之，馮暉之威令不可復行於朔方矣。帥，讀曰率。</span>明日，暉入靈州。</p>
<p class="em2 strong"><span class="yinwen">17</span>九月，契丹三萬寇河東；壬辰，劉知遠敗之於陽谷，<span class="jiazhu">敗，補賣翻。</span>斬首七千級。</p>
<p class="em2 strong"><span class="yinwen">18</span>漢劉思潮等旣死，陳道庠內不自安。<span class="jiazhu">陳道庠，與劉思潮等同弒漢主弘度也。殺劉思潮等見去年九月。</span>特進鄧伸遺之《漢紀》，<span class="jiazhu">按路振《九國志》，陳道庠父璫，與鄧伸有舊，故然。</span>道庠問其故。伸曰：<span class="yinhao">「憨獠！<span class="jiazhu">遺，惟季翻。憨，呼談翻，癡也。獠，盧皓翻，又竹絞翻。</span>此書有誅韓信、醢彭越事，宜審讀之！」</span>漢主聞之，族道庠及伸。</p>
<p class="em2 strong"><span class="yinwen">19</span>李弘義自稱威武留後，<span class="jiaozhusup">【章：十二行本「後」下「有權知閩國事」五字；乙十一行本同；孔本同；張校同；退齋校同。】</span>更名弘達，奉表請命于晉；<span class="jiazhu">李弘義本名仁達，弘義者唐所賜名也；旣叛唐，遂更其名。</span>甲午，以弘達爲威武節度使、同平章事，知閩國事。</p>
<p class="em2 strong"><span class="yinwen">20</span>張彥澤奏敗契丹於定州北，又敗之於泰州，斬首二千級。<span class="jiazhu">敗，補賣翻。</span></p>
<p class="em2 strong"><span class="yinwen">21</span>辛丑，福州排陳使馬捷<span class="jiazhu">陳，讀曰陣。</span>引唐兵自馬牧山拔寨而入，至善化門橋，都指揮使丁彥貞以兵百人拒之。弘達退保善化門，外城再重皆爲唐兵所據。弘達更名達，<span class="jiazhu">弘達更名達，以吳越王名上從弘，避之也。重，直龍翻。更，工衡翻。</span>遣使奉表稱臣，乞師於吳越。</p>
<p class="em2 strong"><span class="yinwen">22</span>楚王希範知帝好奢靡，<span class="jiazhu">好，呼到翻。</span>屢以珍玩爲獻，求都元帥；甲辰，以希範爲諸道兵馬都元帥。</p>
<p class="em2 strong"><span class="yinwen">23</span>丙辰，河決澶州臨黃。<span class="jiazhu">臨黃，春秋衞河上之邑，漢爲東郡觀縣，有衞宣公新臺。後魏置臨黃縣，唐屬澶州；宋端拱元年，省臨黃入觀城縣。</span></p>
<p class="em2 strong"><span class="yinwen">24</span>契丹使瀛州刺史劉延祚遺樂壽監軍王巒書，請舉城內附。<span class="jiazhu">遺，惟季翻。《考異》曰：歐《史》作<span class="yinhao">「高牟翰」</span>。按《陷蕃記》，前云延祚詐輸誠款，後云大軍至瀛州，偵知蕃將高模翰潛師而出。蓋延祚爲刺史，模翰乃戍將耳。今從《陷蕃記》。</span>且云：<span class="yinhao">「城中契丹兵不滿千人，乞朝廷發輕兵襲之，己爲內應。又，今秋多雨，自瓦橋以北，積水無際，契丹主已歸牙帳，雖聞關南有變，<span class="jiazhu">瀛、莫二州，晉割屬契丹，在瓦橋關南。</span>地遠阻水，不能救也。」</span>巒與天雄節度使兼中書令杜威屢奏瀛、莫乘此可取，深州刺史慕容遷獻《瀛莫圖》。馮玉、李崧信以爲然，欲發大兵迎趙延壽及延祚。<span class="jiazhu">先是趙延壽亦詐通款。</span></p>
<p class="em2 strong">先是，侍衞馬步都指揮使、天平節度使李守貞數將兵過廣晉，<span class="jiazhu">先，昔薦翻。數，所角翻。過，音戈。魏州廣晉府。</span>杜威厚待之，贈金帛甲兵，動以萬計；守貞由是與威親善。守貞入朝，帝勞之曰：<span class="jiazhu">勞，力到翻。</span><span class="yinhao">「聞卿爲將，常費私財以賞戰士。」</span>對曰：<span class="yinhao">「此皆杜威盡忠於國，以金帛資臣，臣安敢掠有其美！」</span>因言：<span class="yinhao">「陛下若他日用兵，臣願與威戮力以清沙漠。」</span>帝由是亦賢之。</p>
<p class="em2 strong">及將北征，帝與馮玉、李崧議，以威爲元帥，守貞副之。趙瑩私謂馮、李曰：<span class="yinhao">「杜威國戚，<span class="jiazhu">謂尙公主也。</span>貴爲將相，而所欲未厭，心常慊慊，<span class="jiazhu">位兼將相，謂居大鎭兼中書令。未厭，未滿所欲也。慊慊，亦不滿之意。慊，苦簟翻。</span>豈可復假以兵權！<span class="jiazhu">復，扶又翻。</span>必若有事北方，不若止任守貞爲愈也。」</span><span class="jiazhu">杜威之心迹，雖趙瑩猶知之。</span>不從。冬，十月，辛未，以威爲北面行營都指揮使，<span class="jiaozhusup">【章：十二行本作「招討使」；乙十一行本同；孔本同。】</span>以守貞爲兵馬都監，<span class="jiazhu">監，古銜翻。</span>泰寧節度使安審琦爲左右廂都指揮使，武寧節度使符彥卿爲馬軍左廂都指揮使，義成節度使皇甫遇爲馬軍右廂都指揮使，永清節度使梁漢璋爲馬軍都排陳使，前威勝節度使宋彥筠爲步軍左廂都指揮使，奉國左廂都指揮使王饒爲步軍右廂都指揮使，洺州團練使薛懷讓爲先鋒都指揮使。仍下敕牓曰：<span class="yinhao">「專發大軍，往平黠虜。<span class="jiazhu">黠，下八翻。</span>先取瀛、莫，安定關南；次復幽燕，盪平塞北。」</span>又曰：<span class="yinhao">「有擒獲虜主者，除上鎭節度使，賞錢萬緡，絹萬匹，銀萬兩。」</span><span class="jiazhu">談何容易！晉之君臣，恃陽城之捷，有輕視契丹之心。兵驕者敗，自古而然。</span>時自六月積雨，至是未止，軍行及饋運者甚艱苦。</p>
<p class="em2 strong"><span class="yinwen">25</span>唐漳州將林贊堯作亂，殺監軍使周承義，劍州刺史陳誨。泉州刺史留從效舉兵逐贊堯，以泉州裨將董思安權知漳州。唐主以思安爲漳州刺史，思安辭以父名章，唐主改漳州爲南州，命思安及留從效將州兵會攻福州。庚辰，圍之。</p>
<p class="em2 strong">福州使者至錢塘，<span class="jiazhu">乞師之使。錢塘，吳越國都。</span>吳越王弘佐召諸將謀之，皆曰：<span class="yinhao">「道險遠，難救。」</span>惟內都監使臨安水丘昭券以爲當救。<span class="jiazhu">水丘，複姓也。何氏《姓苑》云：漢有司隸校尉水丘岑。今爲臨安著姓。</span>弘佐曰：<span class="yinhao">「脣亡齒寒，<span class="jiazhu">古語多有之。</span>吾爲天下元帥，曾不能救鄰道，將安用之！諸君但樂飽身<span class="jiaozhusup">【章：十二行本「身」作「食」；乙十一行本同；張校同。】</span>安坐邪！」</span><span class="jiazhu">樂，音洛。</span>壬午，遣統軍<span class="jiaozhusup">【章：十二行本「軍」下有「使」字；乙十一行本同；孔本同；張校同。】</span>張筠、趙承泰將兵三萬，水陸救福州。<span class="jiazhu">吳越救福州，自婺、衢至建、劍，順流可至福州。是時劍、建已爲南唐守，此道不可由也。自溫州之平陽渡海浦至福州界，當由此道耳。</span></p>
<p class="em2 strong">先是募兵，久無應者，弘佐命糾之，曰：<span class="yinhao">「糾而爲兵者，糧賜減半。」</span>明日，應募者雲集。弘佐命昭券專掌用兵，昭券憚程昭悅，以用兵事讓之。<span class="jiazhu">程昭悅時爲弘佐所寵任，故水丘昭券憚而讓之。</span>弘佐命昭悅掌應援饋運事，而以軍謀委元德昭。德昭，危仔倡之子也。<span class="jiazhu">危仔倡見二百六十七卷梁太祖開平三年。</span></p>
<p class="em2 strong">弘佐議鑄鐵錢以益將士祿賜，其弟牙內都虞候弘億諫曰：<span class="yinhao">「鑄鐵錢有八害：新錢旣行，舊錢皆流入鄰國，一也；<span class="jiazhu">舊錢，謂銅錢。</span>可用於吾國而不可用於他國，則商賈不行，百貨不通，二也；<span class="jiazhu">賈，音古。</span>銅禁至嚴，民猶盜鑄，況家有鐺釜，野有鏵犂，犯法必多，三也；<span class="jiazhu">鐺，楚耕翻。鏵，戶花翻。鏵，鍫也。</span>閩人鑄鐵錢而亂亡，不足爲法，四也；<span class="jiazhu">閩鑄鐵錢見二百八十三卷天福七年及上卷元年。</span>國用幸豐而自示空乏，五也；<span class="jiazhu">言鄰國聞之，必將以爲國用空乏而鑄鐵錢。</span>祿賜有常而無故益之以啓無厭之心，六也；<span class="jiazhu">厭，於鹽翻。</span>法變而弊，不可遽復，七也；<span class="yinhao">「錢」</span>者國姓，易之不祥，八也。」</span>弘佐乃止。</p>
<p class="em2 strong"><span class="yinwen">26</span>杜威、李守貞會兵於廣晉而北行。<span class="jiazhu">李守貞引兵會杜威於魏州，相與北行。</span>威屢使公主入奏，請益兵，<span class="jiazhu">公主者，杜威妻宋國長公主，帝之姑也。</span>曰：<span class="yinhao">「今深入虜境，必資衆力。」</span>由是禁軍皆在其麾下，<span class="jiazhu">杜威之計，卽趙德鈞請併范延光軍之計也，德鈞不得請而威得請耳。其志圖非望而敗國亡身則一也。</span>而宿衞空虛。</p>
<p class="em2 strong">十一月，丁酉，以李守貞權知幽州行府事。</p>
<p class="em2 strong">己亥，杜威等至瀛州，城門洞啓，寂若無人，威等不敢進。聞契丹將高謨翰先已引兵潛出，威遣梁漢璋將二千騎追之，遇契丹於南陽務，敗死。威等聞之，引兵而南。時束城等數縣請降，<span class="jiazhu">束城，漢束州縣，隋曰束城，唐屬瀛州。宋熙寧六年，省束城縣爲束城鎭，屬河間縣。</span>威等焚其廬舍，掠其婦女而還。<span class="jiazhu">還，從宣翻，又如字。</span></p>
<p class="em2 strong"><span class="yinwen">27</span>己酉，吳越兵至福州，自罾浦南潛入州城。<span class="jiazhu">罾，作滕翻，魚網也。福州之人就此罾魚，因以得名。</span>唐兵進據東武門，李達與吳越兵共禦之，不利。自是內外斷絕，城中益危。</p>
<p class="em2 strong">唐主遣信州刺史王建封助攻福州。時王崇文雖爲元帥，而陳覺、馮延魯、魏岑爭用事，留從效、王建封倔強不用命，<span class="jiazhu">留從效起於泉州，斬黃紹頗，破李弘通，唐人憚其威名；王建封雖本唐將，恃建州先登之功；故皆倔強不用命。倔，其勿翻。強，其兩翻。</span>各爭功，進退不相應。由是將士皆解體，故攻城不克。</p>
<p class="em2 strong">唐主以江州觀察使杜昌業爲吏部尙書，判省事。先是昌業自兵部尙書判省事，出江州，<span class="jiazhu">判省事者，判尙書省事。</span>及還，閱簿籍，撫案歎曰：<span class="yinhao">「未數年，而所<span class="jiaozhusup">【章：十二行本「所」上有「府庫」二字；乙十一行本同；孔本同；張校同。】</span>耗者半，<span class="jiazhu">言昌業出入之間，未及數年，而府庫之積，已耗其半。</span>其能久乎！」</span><span class="jiazhu">言不能以支久也。史言唐之府庫，耗於用兵。</span></p>
<p class="em2 strong"><span class="yinwen">28</span>契丹主大舉入寇，自易、定趣恆州。<span class="jiazhu">趣，七喻翻。恆，戶登翻。</span>杜威等至武強，<span class="jiazhu">《九域志》：武強縣在深州西四十五里。宋白曰：武強，六國時武隧，地屬趙，故城在今縣東北三十里，是爲漢武強縣。《郡國縣道記》云：古武強縣城，在今縣西南二十五里，是爲晉武強縣。高齊移縣於後魏武邑郡故城，今縣理是也。</span>聞之，將自貝、冀而南。彰德節度使張彥澤時在恆州，<span class="jiazhu">復，扶又翻。趣，七喻翻。</span>以彥澤爲前鋒。<span class="jiazhu">《考異》曰：《備史》曰：<span class="yinhao">「彥澤狼子，其心密已變矣，乃通款邪律氏，請爲前導，因促騎說威引軍沿滹沱水西援常山。及至眞定東垣渡，與威通謀，先遣步衆跨水，不之救，致敗，將沮人心以行詭計，因促監者高勳請降於虜。」</span>按彥澤與威若已通款於契丹，則彥澤何故猶奪橋，契丹何故猶議回旋？今不取。</span>甲寅，威等至中度橋，<span class="jiazhu">滹沱水逕恆州東南，恆州之人各隨便爲津渡之所。此爲中度者，明上下流各有度也。</span>契丹已據橋，彥澤帥騎爭之，<span class="jiazhu">帥，讀曰率。</span>契丹焚橋而退。晉兵與契丹夾滹沱而軍。</p>
<p class="em2 strong">始，契丹見晉軍大至，又爭橋不勝，恐晉軍急渡滹沱，與恆州合勢擊之，議引兵還。<span class="jiazhu">還，從宣翻，又如字。</span>及聞晉軍築壘爲持久之計，遂不去。<span class="jiazhu">知晉軍不敢戰也。</span></p>
<p class="em2 strong"><span class="yinwen">29</span>蜀施州刺史田行皋叛，遣供奉官耿彥珣將兵討之。</p>
<p class="em2 strong"><span class="yinwen">30</span>杜威雖以貴戚爲上將，性懦怯。偏裨皆節度使，<span class="jiazhu">自李守貞至宋彥筠皆節度使也。</span>但日相承迎，置酒作樂，罕議軍事。</p>
<p class="em2 strong">磁州刺史兼北面轉運使李穀說威及李守貞曰：<span class="jiazhu">磁，牆之翻。說，式芮翻。</span><span class="yinhao">「今大軍去恆州咫尺，煙火相望。若多以三股木置水中，積薪布土其上，橋可立成。<span class="jiazhu">三股木者，用木三條，交股縛之，其下撑開爲三足，以寘水中。</span>密約城中舉火相應，夜募將士斫虜營而入，表裏合勢，虜必遁逃。」</span>諸將皆以爲然，獨杜威不可，遣穀南至懷、孟督軍糧。</p>
<p class="em2 strong">契丹以大軍當晉軍之前，潛遣其將蕭翰、通事劉重進將百騎及羸卒，並西山出晉軍之後，斷晉糧道及歸路。<span class="jiazhu">羸，倫爲翻。並，步浪翻。斷，音短。</span>樵采者遇之，盡爲所掠；有逸歸者，皆稱虜衆之盛，軍中忷懼。翰等至欒城，<span class="jiazhu">忷，許勇翻。《舊唐書·地理志》曰：欒城縣，漢常山郡之開縣也。後魏於開縣古城置欒城縣，屬趙州，唐屬恆州。《九域志》：欒城縣在恆州南六十三里。范成大《北使錄》曰：趙州三十里至欒城。金人改趙州爲沃州。</span>城中戍兵千餘人，不覺其至，狼狽降之。契丹獲晉民，皆黥其面曰<span class="yinhao">「奉敕不殺」</span>，縱之南走；運夫在道遇之，棄車驚潰。翰，契丹主之舅也。<span class="jiazhu">契丹后族皆以蕭爲氏。歐《史》曰：翰，契丹之大族，其號阿鉢。翰之妹亦嫁契丹主德光。而阿鉢本無姓氏，契丹呼翰爲國舅。旣入汴，將北歸，以爲宣武節度使，李崧爲製姓名曰蕭翰，於是始姓蕭。宋白曰：蕭翰，述律阿鉢之子。</span></p>
<p class="em2 strong">十二月，丁巳朔，李穀自書密奏，具言大軍危急之勢，請車駕幸滑州，遣高行周、符彥卿扈從，及發兵守澶州、河陽以備虜之奔衝；遣軍將關勳走馬上之。<span class="jiazhu">高行周、符彥卿，一時名將也。滑、澶及河陽，河津之要也。使晉主能用李穀之言，安得有張彥澤輕騎入汴之禍乎！走馬上之，急報也。宋自寶元、康定以前，凡邊鎭率有走馬承受之官。從，才用翻。澶，時連翻。上，時兩翻。</span></p>
<p class="em2 strong">己未，帝始聞大軍屯中度；<span class="jiazhu">甲寅，杜威等至中度；己未，大梁始聞之。強寇深入，諸軍孤危，而驛報七日始達，晉之爲兵可知矣。</span>是夕，關勳至。杜威奏請益兵，詔悉發守宮禁者得數百人，赴之。<span class="jiazhu">自古以來，重戰輕防，未有不敗者也。發數百人，不足以增大軍之勢，而重閉之防闕矣。</span>又詔發河北及滑、孟、澤、潞芻糧五十萬詣軍前；<span class="jiazhu">五十萬，合束、石之數言之。</span>督迫嚴急，所在鼎沸。辛酉，威又遣從者張祚等來告急，<span class="jiazhu">從，才用翻。</span>祚等還，<span class="jiazhu">還，從宣翻。</span>爲契丹所獲。自是朝廷與軍前聲問兩不相通。</p>
<p class="em2 strong">時宿衞兵皆在行營，人心懍懍，<span class="jiazhu">懍，力錦翻。</span>莫知爲計。開封尹桑維翰，以國家危在旦夕，求見帝言事；<span class="jiazhu">見，賢遍翻。</span>帝方在苑中調鷹，<span class="jiazhu">調鷹者，調習之也，使馴狎而附人。</span>辭不見。又詣執政言之，執政不以爲然。<span class="jiazhu">執政，謂馮玉、李彥韜等。</span>退，謂所親曰：<span class="yinhao">「晉氏不血食矣！」</span><span class="jiazhu">言晉必亡，宗廟不祀。蓋晉氏之亡，不獨桑維翰知之，通國之人皆知之。</span></p>
<p class="em2 strong">帝欲自將北征，李彥韜諫而止。<span class="jiazhu">將，卽亮翻。</span>時符彥卿雖任行營職事，帝留之，使戍荊州口。壬戌，詔以歸德節度使高行周爲北面都部署，以彥卿副之，共戍澶州；以西京留守景延廣戍河陽，且張形勢。<span class="jiazhu">史言三將戍河津，雖張形勢而兵力甚弱。</span></p>
<p class="em2 strong">奉國都指揮使王清言於杜威曰：<span class="yinhao">「今大軍去恆州五里，守此何爲！營孤食盡，勢將自潰。請以步卒二千爲前鋒，奪橋開道，公帥諸軍繼之；得入恆州，則無憂矣。」</span><span class="jiazhu">帥，讀曰率，下同。</span>威許諾，遣清與宋彥筠俱進。清戰甚銳，契丹不能支，勢小卻；諸將請以大軍繼之，威不許。彥筠爲契丹所敗，<span class="jiazhu">敗，補賣翻。</span>浮水抵岸得免。<span class="jiaozhusup">【章：十二行本「免」下有「因退走」三字；乙十一行本同；孔本同。】</span>清獨帥麾下陳於水北力戰，互有殺傷，屢請救於威，威竟不遣一騎助之。清謂其衆曰：<span class="yinhao">「上將握兵，<span class="jiazhu">將，卽亮翻。</span>坐觀吾輩困急而不救，此必有異志。吾輩當以死報國耳！」</span>衆感其言，莫有退者，至暮，戰不息。契丹以新兵繼之，清及士衆盡死。<span class="jiazhu">李穀爲杜威畫計而不行，猶可曰言之易而行之難。至於王清力戰而不救，則其欲賣國以圖己利，心迹呈露，人皆知之矣。</span>由是諸軍皆奪氣。清，洺州人也。</p>
<p class="em2 strong">甲子，契丹遙以兵環晉營，<span class="jiazhu">環，音宦。</span>內外斷絕，軍中食且盡。杜威與李守貞、宋彥筠謀降契丹，威潛遣腹心詣契丹牙帳，邀求重賞。契丹主紿之曰：<span class="yinhao">「趙延壽威望素淺，恐不能帝中國。汝果降者，當以汝爲之。」</span>威喜，遂定降計。<span class="jiazhu">趙延壽父子以是陷契丹。杜威之才智未足以企延壽，其墮契丹之計，無足怪者。覆轍相尋，豈天意邪！</span>丙寅，伏甲召諸將，出降表示之，使署名。諸將駭愕，莫敢言者，但唯唯聽命。<span class="jiazhu">唯，于癸翻。</span>威遣閤門使高勳齎詣契丹，契丹主賜詔慰納之。是日，威悉命軍士出陳於外，<span class="jiazhu">陳，讀曰陣。</span>軍士皆踴躍，以爲且戰，威親諭之曰：<span class="yinhao">「今食盡塗窮，當與汝曹共求生計。」</span>因命釋甲。軍士皆慟哭，聲振原野。<span class="jiazhu">史言晉軍之心皆不欲降契丹，迫於其帥而從之耳。</span>威、守貞仍於衆中揚言：<span class="yinhao">「主上失德，信任奸邪，猜忌於己。」</span>聞者無不切齒。契丹主遣趙延壽衣赭袍至晉營，慰撫士卒，曰：<span class="yinhao">「彼皆汝物也。」</span>杜威以下，皆迎謁於馬前；亦以赭袍衣威以示晉軍，其實皆戲之耳。<span class="jiazhu">契丹主非特戲杜威、趙延壽也，亦以愚晉軍。彼其心知晉軍之不誠服也，駕言將以華人爲中國主，是二人者必居一於此。晉人謂喪君有君，皆華人也，夫是以不生心，其計巧矣。然契丹主巧於愚弄，而入汴之後，大不能制河東，小不能制羣盜，豈非挾數用術者有時而窮乎！衣，於旣翻。</span>以威爲太傅，李守貞爲司徒。</p>
<p class="em2 strong">威引契丹主至恆州城下，諭順國節度使王周以己降之狀，周亦出降。戊辰，契丹主入恆州。遣兵襲代州，刺史王暉以城降之。<span class="jiazhu">契丹以勝勢脅降代州，而太原不爲之動，以劉知遠、郭威在也。《九域志》：恆州西北至代州三百四十里。</span></p>
<p class="em2 strong">先是契丹屢攻易州，刺史郭璘固守拒之。<span class="jiazhu">先，悉薦翻。璘，離珍翻。</span>契丹主每過城下，指而歎曰：<span class="yinhao">「吾能吞倂天下，而爲此人所扼！」</span>及杜威旣降，契丹主遣通事耿崇美至易州，誘諭其衆，<span class="jiazhu">誘，音酉。</span>衆皆降；璘不能制，遂爲崇美所殺。<span class="jiazhu">史言大廈之顚，非一木所能支。</span>璘，邢州人也。</p>
<p class="em2 strong">義武節度使李殷，安國留後方太，皆降於契丹。契丹主以孫方簡爲義武節度使，麻荅爲安國節度使，<span class="jiazhu">宋白曰：麻荅，本名解里，阿保機之從子也。其父曰撒剌，歸梁，死於汴。</span>以客省副使馬崇祚權知恆州事。</p>
<p class="em2 strong">契丹翰林承旨、吏部尙書張礪言於契丹主曰：<span class="yinhao">「今大遼已得天下，<span class="jiazhu">高祖天福二年，契丹改國號大遼，事見二百八十一卷。</span>中國將相宜用中國人爲之，不宜用北人及左右近習。苟政令乖失，則人心不服，雖得之，猶將失之。」</span>契丹主不從。<span class="jiazhu">使契丹主用張礪言，事未可知也。</span></p>
<p class="em2 strong">引兵自邢、相而南，<span class="jiazhu">契丹之兵依山南下以臨晉。相，息亮翻。</span>杜威將降兵以從。<span class="jiazhu">從，才用翻。或問：杜威不降契丹，晉可保乎！曰：設使杜威藉將士之力，擊退契丹，契丹主歸北完聚，必復南來，晉不能支也。使其間有英雄之才，奮然出力，擊破契丹，使之不敢南向，則負震主之威，挾不賞之功，將士又將扶立以成篡事，石氏必不能高枕大梁，劉知遠亦不可得而狙伺其旁也。</span>遣張彥澤將二千騎先取大梁，且撫安吏民，以通事傅住兒爲都監。<span class="jiazhu">監，古銜翻。</span></p>
<p class="em2 strong">杜威之降也，皇甫遇初不預謀。契丹主欲遣遇先將兵入大梁，遇辭；退，謂所親曰：<span class="yinhao">「吾位爲將相，敗不能死，忍復圖其主乎！」</span><span class="jiazhu">復，扶又翻；下同。</span>至平棘，<span class="jiazhu">平棘，漢古縣，唐帶趙州。《九域志》曰：平棘故城，春秋棘蒲邑。《十三州志》云：戰國時改爲平棘。</span>謂從者曰：<span class="yinhao">「吾不食累日矣，何面目復南行！」</span>遂扼吭而死。<span class="jiazhu">從，才用翻。吭，古郎翻。</span></p>
<p class="em2 strong">張彥澤倍道疾驅，夜渡白馬津。<span class="jiazhu">張彥澤以澶、孟有戍兵，故從白馬津渡。</span>壬申，帝始聞杜威等降；是夕，又聞彥澤至滑州，召李崧、馮玉、李彥韜入禁中計事，欲詔劉知遠發兵入援。<span class="jiazhu">太原距洛陽一千二百里，洛陽至大梁又二百八十里，就使劉知遠聞命投袂而起，亦無及矣。</span>癸酉，未明，彥澤自封丘門斬關而入，李彥韜帥禁兵五百赴之，不能遏。<span class="jiazhu">帥，讀曰率。</span>彥澤頓兵明德門外，<span class="jiazhu">《五代會要》曰：明德門，大梁皇城南門。薛《史》：天福三年十月，改大寧宮門爲明德門。</span>城中大擾。</p>
<p class="em2 strong">帝於宮中起火，自攜劍驅後宮十餘人將赴火，爲親軍將薛超所持。俄而彥澤自寬仁門傳契丹主與太后書慰撫之，<span class="jiazhu">《五代會要》曰：大梁皇城之東門爲寬仁門。</span>且召桑維翰、景延廣，帝乃命滅火，悉開宮城門。帝坐苑中，與后妃相聚而泣，召翰林學士范質草降表，自稱<span class="yinhao">「孫男臣重貴，禍至神惑，運盡天亡。今與太后及妻馮氏，舉族於郊野面縛待罪次。遣男鎭寧節度使延煦，威信節度使延寶，奉國寶一、金印三出迎。」</span><span class="jiazhu">國寶，卽高祖天福三年所制受命寶也。煦，吁句翻。</span>太后亦上表稱<span class="yinhao">「新婦李氏妾」</span>。<span class="jiazhu">臣妾之辱，惟晉、宋爲然。嗚呼，痛哉！上，時掌翻。</span></p>
<p class="em2 strong">傅住兒入宣契丹主命，帝脫黃袍，服素衫，再拜受宣，左右皆掩泣。帝使召張彥澤，欲與計事。彥澤曰：<span class="yinhao">「臣無面目見陛下。」</span>帝復召之，<span class="jiazhu">復，扶又翻。</span>彥澤微笑不應。</p>
<p class="em2 strong">或勸桑維翰逃去。維翰曰：<span class="yinhao">「吾大臣，逃將安之！」</span>坐而俟命。彥澤以帝命召維翰，維翰至天街，<span class="jiazhu">宮城正南門外之都街，謂之天街，經途也。</span>遇李崧，駐馬語未畢，有軍吏於馬前揖維翰赴侍衞司。<span class="jiazhu">揖赴侍衞司，示將囚繫之也。一曰：時張彥澤處侍衞司署舍。</span>維翰知不免，顧謂崧曰：<span class="yinhao">「侍中當國，<span class="jiazhu">李崧官侍中。</span>今日國亡，反令維翰死之，何也？」</span>崧有愧色。彥澤踞坐見維翰，維翰責之曰：<span class="yinhao">「去年拔公於罪人之中，復領大鎭，授以兵權，<span class="jiazhu">謂高祖時朝野皆請誅張彥澤，自涇州罷宿衞；去年桑維翰拔使同禦契丹，復領彰國節度使，帥兵戍常山。</span>何乃負恩至此！」</span>彥澤無以應，遣兵守之。</p>
<p class="em2 strong">宣徽使孟承誨，素以佞巧有寵於帝，至是，帝召承誨，欲與之謀，承誨伏匿不至；張彥澤捕而殺之。</p>
<p class="em2 strong">彥澤縱兵大掠，貧民乘之，亦爭入富室，殺人取其貨，二日方止，都城爲之一空。<span class="jiazhu">爲，于僞翻；下爲主同。</span>彥澤所居山<span class="jiaozhusup">【章：十二行本「山」上有「寶貨」二字；乙十一行本同；孔本同；退齋校同。】</span>積，自謂有功於契丹，<span class="jiazhu">張彥澤自以疾驅入汴爲功。</span>晝夜以酒樂自娛，出入騎從常數百人，<span class="jiazhu">從，才用翻。</span>其旗幟皆題<span class="yinhao">「赤心爲主」</span>，見者笑之。軍士擒罪人至前，彥澤不問所犯，但瞋目豎三指，卽驅出斷其腰領。<span class="jiazhu">瞋，昌眞翻。豎，而主翻。三指，中指也；示以中指，言中斷之，卽腰斬也。此蓋五代軍中虐帥相仍爲此以示其下，罪之輕重，決於一指屈伸之間。及漢史弘肇掌兵，有抵罪者，弘肇以三指示吏，卽腰斬之，正此類也。</span>彥澤素與閤門使高勳不協，乘醉至其家，殺其叔父及弟，尸諸門首。士民不寒而慄。</p>
<p class="em2 strong">中書舍人李濤謂人曰：<span class="yinhao">「吾與其逃於溝瀆而不免，不若往見之。」</span>乃投刺謁彥澤曰：<span class="yinhao">「上書請殺太尉人李濤，謹來請死。」</span><span class="jiazhu">李濤請殺張彥澤事見二百八十三卷高祖天福七年。</span>彥澤欣然接之，謂濤曰：<span class="yinhao">「舍人今日懼乎！」</span>濤曰：<span class="yinhao">「濤今日之懼，亦猶足下昔年之懼也。曏使高祖用濤言，事安至此！」</span>彥澤大笑，命酒飲之。<span class="jiazhu">飲，於禁翻。</span>濤引滿而去，旁若無人。<span class="jiazhu">李濤者，回之族曾孫，明辯有膽氣，固自有種。</span></p>
<p class="em2 strong">甲戌，張彥澤遷帝於開封府，頃刻不得留，宮中慟哭。帝與太后、皇后乘肩輿，宮人、宦者十餘人步從。<span class="jiazhu">從，才用翻。</span>見者流涕。<span class="jiazhu">亡國之恥，言之者爲之痛心，矧見之者乎！此程正叔所謂眞知者也。天乎，人乎！</span>帝悉以內庫金珠自隨。彥澤使人諷之曰：<span class="yinhao">「契丹主至，此物不可匿也。」</span>帝悉歸之，亦分以遺彥澤，<span class="jiazhu">遺，唯季翻。</span>彥澤擇取其奇貨，而封其餘以待契丹。彥澤遣控鶴指揮使李筠以兵守帝，內外不通。帝姑烏氏公主賂守門者，入與帝訣，<span class="jiaozhusup">【章：十二行本「訣」下有「相持而泣」四字；乙十一行本同；孔本同。】</span>歸第自經。<span class="jiazhu">氏，音支。按薛《史》，烏氏公主，高祖第十一妹也。</span>帝與太后所上契丹主表章，<span class="jiazhu">上，時掌翻；下同。</span>皆先示彥澤，然後敢發。</p>
<p class="em2 strong">帝使取內庫帛數段，主者不與，曰：<span class="yinhao">「此非帝物也。」</span>又求酒於李崧，崧亦辭以他故不進。又欲見李彥韜，彥韜亦辭不往。帝惆悵久之。<span class="jiazhu">當是時，晉朝之臣，已視出帝爲路人，雖惆悵亦何及矣。惆，丑鳩翻。</span></p>
<p class="em2 strong">馮玉佞張彥澤，求自送傳國寶，冀契丹復任用。<span class="jiazhu">亡國之臣，其識正如此耳。復，扶又翻。</span></p>
<p class="em2 strong">楚國夫人丁氏，延煦之母也，有美色，彥澤使人取之，太后遲迴未與；彥澤詬詈，立載之去。<span class="jiazhu">詬，苦候翻，又許候翻。詈，力智翻。</span></p>
<p class="em2 strong">是夕，彥澤殺桑維翰。<span class="jiazhu">《考異》曰：薛《史》：<span class="yinhao">「帝思維翰在相時，累貢謀畫，請與虜和，慮戎主到京則顯彰己過，欲殺維翰以滅口，因令張彥澤殺之。」</span>按是時彥澤豈肯復從少帝之命！今不敢。</span>以帶加頸，白契丹主，云其自經。契丹主曰：<span class="yinhao">「吾無意殺維翰，何爲如是！」</span>命厚撫其家。</p>
<p class="em2 strong">高行周、符彥卿皆詣契丹牙帳降。<span class="jiazhu">二人自澶州來降。</span>契丹主以陽城之戰爲彥卿所敗，詰之。<span class="jiazhu">陽城之戰，見上卷上年。敗，補賣翻。詰，去吉翻。</span>彥卿曰：<span class="yinhao">「臣當時惟知爲晉主竭力，今日死生惟命。」</span>契丹主笑而釋之。<span class="jiazhu">符彥卿言直，契丹主無以罪也。爲，于僞翻。</span></p>
<p class="em2 strong">已卯，延煦、延寶自牙帳還，<span class="jiazhu">還，從宣翻，又如字。</span>契丹主賜帝手詔，且遣解里謂帝曰：<span class="yinhao">「孫勿憂，必使汝有噉飯之所。」</span><span class="jiazhu">噉，徒濫翻。</span>帝心稍安，上表謝恩。</p>
<p class="em2 strong">契丹以所獻傳國寶追琢非工，又不與前史相應，<span class="jiazhu">追，都回翻。其文不與前史相應也。</span>疑其非眞，以詔書詰帝，使獻眞者。<span class="jiazhu">李心傳曰：秦璽者，李斯之蟲魚篆也，其圍四寸。按《玉璽圖》以此璽爲趙璧所刻，璧本卞和所獻之璞，藺相如所奪者是也。余嘗以禮制考之，璧五寸而有好，則不得復刻爲璽，此說謬矣。秦璽至漢謂之傳國璽，自是迄于漢，帝所寶用者，秦璽也；子嬰所封，元后所投，王憲所得，赤眉所上，皆是物也。董卓之亂失之。《吳書》謂孫堅得之洛陽甄官井中，復爲袁術所奪，徐璆得而上之，殆不然也。若然，則魏氏何不寶用而自刻璽乎﹗厥後歷世皆用其名。永嘉之亂沒于劉、石，永和之世復歸江左者，晉璽也。魏氏有國，刻傳國璽如秦之文，但秦璽讀自右，魏璽讀自左耳。晉有天下，又自刻璽，其文曰：<span class="yinhao">「受命于天，皇帝壽昌。」</span>本書《輿服志》乃以爲漢所傳秦璽，實甚誤矣。此璽更劉聰、石勒，逮石祗死，其臣蔣幹求援於謝尙，乃以璽送江南，王彪之辯之，亦不云秦璽也。太元之末，得自西燕，更涉六朝，至于隋代者，慕容燕璽也。晉孝武太元十九年，西燕主永求救於郄恢，併獻玉璽一紐，方闊六寸，高四寸六分，文如秦璽，自是歷宋、齊、梁皆寶之。侯景旣死，北齊辛術得之廣陵，獻之高氏。後歷周、隋，皆誤指爲秦璽，後平江南，知其非是，乃更謂之神璽焉。劉裕北伐，得之關中，歷晉曁陳，復爲隋有者，姚秦璽也。晉義熙十三年，劉裕入關，得傳國璽上之，大四寸，文與秦同，然隱起而不深刻。隋滅陳得此，指爲眞璽，遂以宇文所傳神璽爲非是。識者又謂古璽深刻，以印泥，後人隱起，以印紙，則隱起者非秦璽也，姚氏取其文作之耳。開運之亂，沒于耶律，女眞獲之以爲大寶者，石晉璽也。唐太宗貞觀十六年，刻受命璽，文曰：<span class="yinhao">「皇帝景命，有德者昌，」</span>後歸朱全忠，及從珂自焚，璽亦隨失。德光入汴，重貴以璽上之，云<span class="yinhao">「先帝所刻」</span>，蓋指敬瑭也。蓋在唐時皆誤以爲秦璽，而秦璽之亡則久矣。今按，<span class="yinhao">「石祗死」</span>，當作<span class="yinhao">「冉閔死」</span>。李心傳之說與《唐六典》異，今並存之，以俟知者。及周，又製二寶，有司所奏，其說亦祖《六典》，詳註于後。詰，其吉翻。</span>帝奏：<span class="yinhao">「頃王從珂自焚，<span class="jiazhu">事見二百八十卷高祖天福元年。</span>舊傳國寶不知所在，必與之俱燼。此寶先帝所爲，<span class="jiazhu">事見二百八十一卷天福三年。</span>羣臣備知。臣今日焉敢匿寶！」</span>乃止。<span class="jiazhu">焉，於虔翻。</span></p>
<p class="em2 strong">帝聞契丹主將渡河，欲與太后於前途奉迎；張彥澤先奏之，契丹主不許。有司又欲使帝銜璧牽羊，大臣輿櫬，迎於郊外，先具儀注白契丹主，契丹主曰：<span class="yinhao">「吾遣奇兵直取大梁，非受降也。」</span>亦不許。<span class="jiazhu">降，戶江翻。</span>又詔晉文武羣官，一切如故；朝廷制度，並用漢禮。<span class="jiazhu">北方謂中國爲漢。</span>有司欲備法駕迎契丹主，契丹主報曰：<span class="yinhao">「吾方擐甲總戎，<span class="jiazhu">擐，音宦。</span>太常儀衞，未暇施也。」</span>皆卻之。<span class="jiazhu">用太常儀衞，則當改胡服而華服，故言未暇。</span></p>
<p class="em2 strong">先是契丹主至相州，卽遣兵趣河陽捕景延廣。延廣蒼猝無所逃伏，<span class="jiazhu">不料其遽見捕也。先，昔薦翻。相，息亮翻。趣，七喻翻。</span>往見契丹主於封丘。<span class="jiazhu">《九域志》：封丘縣在大梁北六十里。</span>契丹主詰之曰：<span class="yinhao">「致兩主失歡，皆汝所爲也。十萬橫磨劍安在！」</span>召喬榮，使相辯證，事凡十條。延廣初不服，榮以紙所記語示之，<span class="jiazhu">景延廣記其所言以授喬榮，見二百八十三卷天福八年。</span>乃服。每服一事，輒授一籌。至八籌，延廣但以面伏地請死，乃鎖之。</p>
<p class="em2 strong">丙戌晦，百官宿於封禪寺。<span class="jiazhu">迎契丹主也。封禪寺在大梁城東。</span></p>
</div></body></html>