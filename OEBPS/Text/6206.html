<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第六十二・漢紀五十四・孝獻皇帝丁</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀五十四">漢紀五十四</span></span></h1>
<p id="online_toc_0"><a class="gg-link" href="#online_toc_0"></a><span class="jiazhu">起柔兆困敦<span class="biaozhusup" data-rel="">（丙子）</span>，盡著雍攝提格<span class="biaozhusup" data-rel="">（戊寅）</span>，凡三年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝獻皇帝丁">孝獻皇帝丁</span></span></h5>
<div class="yeartoc" id="year_toc_196"><p class="strong" id="online_toc_1"><a class="gg-link" href="#online_toc_1"></a><span class="section" id="title-3"><span data-head-description="孝獻皇帝丁" data-head-level="h4" data-head-title="建安元年">建安元年</span></span><span class="biaozhusup" data-rel="">（丙子、一九六年）</span></p></div>
<p class="em2 strong" id="online_toc_2"><a class="gg-link" href="#online_toc_2"></a><span class="yinwen">1</span>春，正月，癸酉，大赦，改元。</p>
<p class="em2 strong" id="online_toc_3"><a class="gg-link" href="#online_toc_3"></a><span class="yinwen">2</span>董承、張楊欲以天子還雒陽，楊奉、李樂不欲，由是諸將更相疑貳。<span class="jiazhu">更，工衡翻；下更有同。</span>二月，韓暹攻董承，承奔野王。<span class="jiazhu">野王，張楊所屯也。暹，息廉翻。</span>韓暹屯聞喜，胡才、楊奉之塢鄕。<span class="jiazhu"><span class="shu-ming">郡國志</span>：河南緱氏縣西南有塢聚。</span>胡才欲攻韓暹，上使人喻止之。</p>
<p class="em2 strong" id="online_toc_4"><a class="gg-link" href="#online_toc_4"></a><span class="yinwen">3</span>汝南、潁川黃巾何儀等擁衆附袁術，曹操擊破之。</p>
<p class="em2 strong" id="online_toc_5"><a class="gg-link" href="#online_toc_5"></a><span class="yinwen">4</span>張楊使董承先繕脩雒陽宮。太僕趙岐爲承說劉表，使遣兵詣雒陽，助脩宮室；軍資委輸，前後不絕。<span class="jiazhu">爲，于僞翻。說，輸芮翻。委，于僞翻。流所聚曰委。毛晃曰：凡以物送之曰輸，則音平聲；指所送之物曰輸，則音去聲。委輸之委，亦音去聲。</span>夏，五月，丙寅，帝遣使至楊奉、李樂、韓暹營，求送至雒陽，奉等從詔。六月，乙未，車駕幸聞喜。</p>
<p class="em2 strong" id="online_toc_6"><a class="gg-link" href="#online_toc_6"></a><span class="yinwen">5</span>袁術攻劉備以爭徐州，備使司馬張飛守下邳，自將拒術於盱眙、淮陰，<span class="jiazhu"><span class="shu-ming">郡國志</span>：盱眙、淮陰二縣屬下邳國。盱眙，音吁怡。</span>相持經月，更有勝負。<span class="jiazhu">更，工衡翻。</span>下邳相曹豹，陶謙故將也，與張飛相失，飛殺之，城中乖亂。袁術與呂布書，勸令襲下邳，許助以軍糧。布大喜，引軍水陸東下。<span class="jiazhu">布去年奔備，蓋屯於下邳之西。</span>備中郎將丹陽許耽開門迎之。張飛敗走，布虜備妻子及將吏家口。備聞之，引還，比至下邳，<span class="jiazhu">比，必寐翻；下比明同。</span>兵潰。備收餘兵東取廣陵，與袁術戰，又敗，屯於海西，<span class="jiazhu"><span class="shu-ming">前漢志</span>，海西縣，屬東海郡；<span class="shu-ming">續漢志</span>，屬廣陵郡。<span class="shu-ming">考異</span>曰：<span class="shu-ming">蜀志·備傳</span>於此云，<span class="yinhao">「楊奉、韓暹寇徐、揚間，備邀擊，盡斬之。」</span>按暹、奉後與呂布同破袁術，於時未死也；<span class="shu-ming">備傳</span>爲誤。</span>飢餓困踧，<span class="jiazhu">踧，子六翻。</span>吏士相食，從事東海麋竺以家財助軍。備請降於布，<span class="jiazhu">降，戶江翻。</span>布亦忿袁術運糧不繼，乃召備，復以爲豫州刺史，與幷勢擊術，使屯小沛。<span class="jiazhu">賢曰：高祖本泗水郡沛縣人，及得天下，改泗水爲沛郡，小沛卽沛縣。宋白曰：<span class="shu-ming">郡國志</span>云：古偪陽國，漢爲沛縣，而沛郡理相城，以沛縣爲小沛。<span class="shu-ming">考異</span>曰：<span class="shu-ming">備傳</span>云：<span class="yinhao">「遣關羽守下邳」</span>，此在布敗後；<span class="shu-ming">備傳</span>誤也。</span>布自稱徐州牧。</p>
<p class="em2 strong" id="online_toc_7"><a class="gg-link" href="#online_toc_7"></a>布將河內郝萌夜攻布，布科頭袒衣，走詣都督高順營。<span class="jiazhu">科頭，不冠露髻也。今江東人猶謂露髻爲科頭。</span>順卽嚴兵入府討之，萌敗走；比明，萌將曹性擊斬萌。</p>
<p class="em2 strong" id="online_toc_8"><a class="gg-link" href="#online_toc_8"></a><span class="yinwen">6</span>庚子，楊奉、韓暹奉帝東還，張楊以糧迎道路。秋，七月，甲子，車駕至雒陽，幸故中常侍趙忠宅。丁丑，大赦。八月，辛丑，幸南宮楊安殿。張楊以爲己功，故名其殿曰楊安。楊謂諸將曰：<span class="yinhao">「天子當與天下共之，朝廷自有公卿大臣，楊當出扞外難。」</span><span class="jiazhu">難，乃旦翻。</span>遂還野王，楊奉亦出屯梁，<span class="jiazhu"><span class="shu-ming">郡國志</span>：梁縣，屬河南尹，春秋之梁國也。</span>韓暹、董承並留宿衞。癸卯，以安國將軍張楊爲大司馬，楊奉爲車騎將軍，韓暹爲大將軍、領司隸校尉，皆假節鉞。</p>
<p class="em2 strong" id="online_toc_9"><a class="gg-link" href="#online_toc_9"></a>是時，宮室燒盡，百官披荊棘，依牆壁間，州郡各擁強兵，委輸不至；羣僚飢乏，尙書郎以下自出採稆，<span class="jiazhu"><span class="shu-ming">續漢志</span>：尙書侍郎三十六人，四百石。本<span class="shu-ming">註</span>曰：一曹有六人，主作文書起草。蔡質<span class="shu-ming">漢儀</span>曰：尙書郎初從三署詣臺試，初上臺稱守尙書郎中，滿歲稱尙書郎，三年稱侍郎。賢曰：稆，音呂。<span class="shu-ming">埤蒼</span>曰：穭，自生也。稆，與穭同。</span>或飢死牆壁間，或爲兵士所殺。</p>
<p class="em2 strong" id="online_toc_10"><a class="gg-link" href="#online_toc_10"></a><span class="yinwen">7</span>袁術以讖言<span class="yinhao">「代漢者當塗高」</span>，自云名字應之。<span class="jiazhu">賢曰：<span class="yinhao">「當塗高」</span>者，魏也。然術自以<span class="yinhao">「術」</span>及<span class="yinhao">「路」</span>皆是塗，故云應之。</span>又以袁氏出陳，爲舜後，以黃代赤，德運之次，<span class="jiazhu">賢曰：陳大夫轅濤塗，袁氏其後也，五行火生土，故云以黃代赤。</span>遂有僭逆之謀。聞孫堅得傳國璽，<span class="jiazhu">事見五十九卷初平元年。</span>拘堅妻而奪之。及聞天子敗於曹陽，<span class="jiazhu">事見上卷興平二年。</span>乃會羣下議稱尊號；衆莫敢對。主簿閻象進曰：<span class="yinhao">「昔周自后稷至于文王，積德累功，參分天下有其二，猶服事殷。<span class="jiazhu"><span class="shu-ming">國語</span>曰：后稷勤周，十五代而王。<span class="shu-ming">毛詩·國風序</span>曰：國君積行累功以致爵位。<span class="shu-ming">論語</span>，孔子曰：三分天下有其二，以服事殷。</span>明公雖奕世克昌，未若有周之盛；漢室雖微，未若殷紂之暴也！」</span>術默然。</p>
<p class="em2 strong" id="online_toc_11"><a class="gg-link" href="#online_toc_11"></a>術聘處士張範；<span class="jiazhu">處，昌呂翻。</span>範不往，使其弟承謝之。術謂承曰：<span class="yinhao">「孤以土地之廣，士民之衆，欲徼福齊桓，擬迹高祖，何如？」</span><span class="jiazhu">徼，一遙翻。</span>承曰：<span class="yinhao">「在德不在強。夫用德以同天下之欲，雖由匹夫之資而興霸王之功，不足爲難。若苟欲僭擬，干時而動，衆之所棄，誰能興之！」</span>術不悅。</p>
<p class="em2 strong" id="online_toc_12"><a class="gg-link" href="#online_toc_12"></a>孫策聞之，與術書曰：<span class="yinhao">「成湯討桀稱『有夏多罪』，<span class="jiazhu"><span class="shu-ming">尙書·湯誓</span>曰：有夏多罪，天命殛之。夏，戶雅翻。</span>武王伐紂曰『殷有重罰』，<span class="jiazhu"><span class="shu-ming">史記</span>：武王徧告諸侯曰：殷有重罰，不可不伐。</span>此二主者，雖有聖德，假使時無失道之過，無由逼而取也。今主上非有惡於天下，徒以幼小，脅於強臣，異於湯、武之時也。且董卓貪淫驕陵，志無紀極，至於廢主自興，亦猶未也，而天下同心疾之，況效尤而甚焉者乎！<span class="jiazhu"><span class="shu-ming">左傳</span>曰：尤而效之，罪又甚焉。</span>又聞幼主明智聰敏，有夙成之德，<span class="jiazhu">夙，早也。</span>天下雖未被其恩，咸歸心焉。使君五世相承，<span class="jiazhu">賢曰：安生京，京生陽，陽生逢，逢生術，凡五代。被，皮義翻。</span>爲漢宰輔，榮寵之盛，莫與爲比，宜效忠守節，以報王室，則旦、奭之美，率土所望也。時人多惑圖緯之言，妄牽非類之文，苟以悅主爲美，不顧成敗之計，古今所愼，可不孰慮！<span class="jiazhu">孰，與熟通。</span>忠言逆耳，<span class="jiazhu"><span class="shu-ming">前書</span>：張良曰：忠言逆耳，利於行。</span>駮議致憎，<span class="jiazhu">賢曰：駮，雜也，議不同也；言以持異議致憎疾也。駮，北角翻。</span>苟有益於尊明，無所敢辭。」</span>術始自以爲有淮南之衆，料策必與己合，及得其書，愁沮發疾。<span class="jiazhu">沮，在呂翻。</span>旣不納其言，策遂與之絕。</p>
<p class="em2 strong" id="online_toc_13"><a class="gg-link" href="#online_toc_13"></a><span class="yinwen">8</span>曹操在許，<span class="jiazhu"><span class="shu-ming">郡國志</span>，許縣，屬潁川郡，帝旣徙都，改曰許昌。杜佑曰：漢許昌故城，在今縣南三十里。宋白曰：在今縣西南四十里。</span>謀迎天子。衆以爲<span class="yinhao">「山東未定，韓暹、楊奉，負功恣睢，未可卒制。」</span><span class="jiazhu">睢，香萃翻。恣睢，暴戾之貌。卒，讀曰猝。</span>荀彧曰：<span class="yinhao">「昔晉文公納周襄王而諸侯景從，<span class="jiazhu">賢曰：<span class="shu-ming">左傳</span>：狐偃言於晉侯曰：<span class="yinhao">「求諸侯莫如勤王，諸侯信之，且大義也。」</span>晉侯以左師逆王，王入于王城，取太叔于溫，殺之于隰城，遂定霸業，天下服從。師古曰：景從，言如景之從形也。</span>漢高祖爲義帝縞素而天下歸心。<span class="jiazhu">事見九卷高祖三年。爲，于僞翻。</span>自天子蒙塵，<span class="jiazhu">蒙，冒也，言播越在草莽，蒙冒塵埃也。</span>將軍首唱義兵，徒以山東擾亂，未遑遠赴。今鑾駕旋軫，<span class="jiazhu">鄭玄註<span class="shu-ming">周禮</span>曰：軫，車後橫木也。</span>東京榛蕪，義士有存本之思，兆民懷感舊之哀。誠因此時，奉主上以從人望，大順也；秉至公以服天下，大略也；扶弘義以致英俊，大德也。四方雖有逆節，其何能爲？韓暹、楊奉，安足恤哉！若不時定，使豪傑生心，後雖爲慮，亦無及矣。」</span>操乃遣揚武中郎將曹洪將兵西迎天子，<span class="jiazhu">西漢有中郎將，東漢分置三署、虎賁、羽林中郎將，建安之後，羣雄兵爭，自相署置，始有名號中郎將。</span>董承等據險拒之，洪不得進。<span class="jiazhu"><span class="shu-ming">考異</span>曰：<span class="shu-ming">魏志</span>此事在正月，而<span class="shu-ming">荀彧傳</span>迎天子在都雒後。今從<span class="shu-ming">傳</span>。</span></p>
<p class="em2 strong" id="online_toc_14"><a class="gg-link" href="#online_toc_14"></a>議郎董昭，以楊奉兵馬最強而少黨援，<span class="jiazhu">少，詩沼翻。</span>作操書與奉曰：<span class="yinhao">「吾與將軍聞名慕義，便推赤心。今將軍拔萬乘之艱難，反之舊都，<span class="jiazhu">乘，繩證翻。</span>翼佐之功，超世無疇，何其休哉！方今羣凶猾夏，<span class="jiazhu">孔安國曰：猾，亂也。夏，華夏。夏，戶雅翻。</span>四海未寧，神器至重，事在維輔；必須衆賢，以清王軌，誠非一人所能獨建，心腹四支，實相恃賴，一物不備，則有闕焉。將軍當爲內主，吾爲外援，今吾有糧，將軍有兵，有無相通，足以相濟，死生契闊，相與共之。」</span><span class="jiazhu">毛萇曰：契闊，勤苦也；此蓋謂死也，生也，處勤苦之中，相與共之也。契，苦結翻。</span>奉得書喜悅，語諸將軍曰：<span class="yinhao">「兗州諸軍近在許耳，有兵有糧，國家所當依仰也。」</span><span class="jiazhu">語，牛倨翻。仰，牛向翻。</span>遂共表操爲鎭東將軍，襲父爵費亭侯。<span class="jiazhu">操祖曹騰封費亭侯，養子嵩襲爵，今以操襲嵩爵也。<span class="shu-ming">郡國志</span>：沛國酇縣有費亭，曹騰所封也。應劭曰：酇，音嵯。師古曰：王莽改酇曰贊治，則此縣亦有贊音。<span class="shu-ming">晉·地道記</span>：山陽郡湖陵縣西有費亭城，魏武帝初所封。<span class="shu-ming">考異</span>曰：<span class="shu-ming">魏志</span>在六月，而<span class="shu-ming">董昭傳</span>在都雒後。今從<span class="shu-ming">傳</span>。</span></p>
<p class="em2 strong" id="online_toc_15"><a class="gg-link" href="#online_toc_15"></a>韓暹矜功專恣，董承患之，因潛召操；操乃將兵詣雒陽。旣至，奏韓暹、張楊之罪。暹懼誅，單騎奔楊奉。帝以暹、楊有翼車駕之功，詔一切勿問。辛亥，以曹操領司隸校尉、錄尙書事。操於是誅尙書馮碩等三人，討有罪也；<span class="jiazhu">袁宏<span class="shu-ming">紀</span>曰：誅碩及議郎侯祈、侍中壺崇。</span>封衞將軍董承等十三人爲列侯，賞有功也；<span class="jiazhu">宏<span class="shu-ming">紀</span>曰：封衞將軍董承、輔國將軍伏完、侍中丁□、种輔［輯］、尙書僕射鍾繇、尙書郭溥、御史中承董芬、彭城相劉艾、馮翊韓斌、東郡太守楊衆、議郎羅卲、伏德、趙蕤爲列侯。</span>贈射聲校尉沮儁爲弘農太守，矜死節也。<span class="jiazhu">沮儁死，事見上卷興平二年。沮，子余翻。</span></p>
<p class="em2 strong" id="online_toc_16"><a class="gg-link" href="#online_toc_16"></a>操引董昭並坐，問曰：<span class="yinhao">「今孤來此，當施何計？」</span>昭曰：<span class="yinhao">「將軍興義兵以誅暴亂，入朝天子，輔翼王室，此五霸之功也。此下諸將，人殊意異，未必服從，今留匡弼，事勢不便，惟有移駕幸許耳。然朝廷播越，新還舊京，遠近跂望，<span class="jiazhu">跂，渠宜翻，舉足也。</span>冀一朝獲安，今復徙駕，不厭衆心。<span class="jiazhu">復，扶又翻。厭，於叶翻，又如字。</span>夫行非常之事，乃有非常之功，願將軍算其多者。」</span><span class="jiazhu">凡舉事有利亦有害，惟算其利多而害少者行之。</span>操曰：<span class="yinhao">「此孤本志也。楊奉近在梁耳，聞其兵精，得無爲孤累乎？」</span><span class="jiazhu">累，力僞翻；下同。</span>昭曰：<span class="yinhao">「奉少黨援，心相憑結，鎭東、費亭之事，皆奉所定，宜時遣使厚遺答謝，以安其意。<span class="jiazhu">少，詩沼翻。遺，于季翻。</span>說『京都無糧，欲車駕暫幸魯陽，<span class="jiazhu">魯陽縣，屬南陽郡。</span>魯陽近許，轉運稍易，<span class="jiazhu">近，其靳翻。易，以豉翻。</span>可無縣乏之憂。』<span class="jiazhu">縣，讀曰懸。</span>奉爲人勇而寡慮，必不見疑，比使往來，<span class="jiazhu">比，必寐翻。使，疏吏翻。</span>足以定計，奉何能爲累！」</span>操曰：<span class="yinhao">「善！」</span>卽遣使詣奉。庚申，車駕出轘轅而東，<span class="jiazhu">河南緱氏縣有轘轅關。轘，音環。</span>遂遷都許。己巳，幸曹操營，以操爲大將軍，封武平侯。<span class="jiazhu">武平縣，屬陳國。此取其以神武平禍亂也。宋白曰：亳州鹿邑縣，後漢於今縣東北置武平縣，隋改爲鹿邑，取故鹿邑城爲名，其古鹿邑城在縣西十三里，春秋鹿鳴地也。</span>始立宗廟社稷於許。</p>
<p class="em2 strong" id="online_toc_17"><a class="gg-link" href="#online_toc_17"></a><span class="yinwen">9</span>孫策將取會稽。<span class="jiazhu">會，工外翻。</span>吳人嚴白虎等衆各萬餘人，處處屯聚，諸將欲先擊白虎等。策曰：<span class="yinhao">「白虎等羣盜，非有大志，此成禽耳。」</span>遂引兵渡浙江。<span class="jiazhu">浙，之舌翻。</span>會稽功曹虞翻說太守王朗曰：<span class="yinhao">「策善用兵，不如避之。」</span>朗不從，發兵拒策於固陵。</p>
<p class="em2 strong" id="online_toc_18"><a class="gg-link" href="#online_toc_18"></a>策數渡水戰，不能克。策叔父靜說策曰：<span class="yinhao">「朗負阻城守，難可卒拔。查瀆南去此數十里，宜從彼據其內，<span class="jiazhu">說，輸芮翻。數，所角翻。卒，讀曰猝。<span class="shu-ming">水經註</span>：浙江東逕固陵城北。昔范蠡築城於浙江之濱，言可以固守，謂之固陵，今之西陵也。浙江又東逕柤塘，謂之柤瀆，孫策襲王朗所從出之道也。裴松之曰：查，音祖加翻。</span>所謂攻其無備，出其不意者也。」</span>策從之，夜，多然火爲疑兵，分軍投查瀆道，襲高遷屯。<span class="jiazhu">裴松之曰：按今永興縣有高遷橋。沈約曰：永興本漢餘曁縣，吳更名。蔡邕嘗經會稽高遷亭，取椽竹以爲笛，卽其處也。</span>朗大驚，遣故丹陽太守周昕等帥兵逆戰，<span class="jiazhu">帥，讀曰率。</span>策破昕等，斬之。朗遁走；虞翻追隨營護朗，浮海至東冶，<span class="jiazhu"><span class="shu-ming">前漢志</span>：冶縣，屬會稽郡。師古曰：故閩越地；光武改曰章安。<span class="shu-ming">晉志</span>曰：建安郡故秦閩中郡，漢高祖五年，以立閩越王；及武帝滅之，徙其人，名爲東冶；後漢改爲候官都尉；及吳，置建安郡。洪氏<span class="shu-ming">隸釋</span>據<span class="shu-ming">西漢志</span>曰：會稽西部都尉治錢唐，南部都尉治回浦。李宗諤<span class="shu-ming">圖經</span>曰：文帝時，以山陰爲都尉治；元狩中，徙治錢唐，爲西部；元鼎中，又立東部都尉，治冶；光武改回浦爲章安，以冶立東候官。<span class="shu-ming">吳·孫亮傳</span>曰：五鳳中，以會稽東部爲臨海郡。<span class="shu-ming">孫休傳</span>：永安中，以會稽南部爲建安郡。沈約<span class="shu-ming">宋志</span>曰：東陽太守本會稽西部都尉。又曰：臨海太守本會稽東部都尉。前漢都尉治鄞，後漢分會稽爲吳郡，疑是都尉徙治章安。<span class="shu-ming">續漢志</span>：章安故冶，光武更名。<span class="shu-ming">晉太康記</span>：本鄞縣南之回浦鄕，章帝立。未詳孰是。又曰：司馬彪云：章安是故冶。然則臨海亦冶地也。張勃<span class="shu-ming">吳錄</span>曰：是句踐冶鑄之所，後分爲會稽東、南二部都尉：東部，臨海是也；南部，建安是也。杜佑<span class="shu-ming">通典</span>曰：後漢改冶縣爲候官都尉，後分冶縣爲會稽東、南二都尉，今福州是南部，台州是東部。又曰：二漢會稽西部都尉理婺州。數說異同，各有脫誤，嘗參訂之。自秦置會稽郡，其治在今吳門；至順帝分置吳郡，而會稽徙郡於山陰。以浙江爲兩郡之境，故錢唐在西漢時屬會稽，所以爲西部治所；及會稽移於浙東，則西部亦移於婺女。回浦後改章安，乃會稽之東部，今台州蓋其地。冶縣則是南部，在吳屬建安郡，至唐遂爲福州。<span class="shu-ming">太康記</span>嘗云：回浦本鄞之南鄕，或云東部治鄞，因致休文之疑。然鄞及回浦皆西漢縣名，謂西漢割鄞而置縣，或未可知。至章帝時，回浦已非鄕矣。<span class="shu-ming">太康</span>所紀，亦誤也。<span class="shu-ming">前志註</span>會稽之冶縣云：本閩越地。<span class="shu-ming">續志</span>曰：章安，故冶，閩越地，光武更名。因脫其中數字，故劉昭<span class="shu-ming">補註</span>惑於<span class="shu-ming">太康記</span>，而休文復不能剖判也。當云章安故回浦，章帝更名；東候官，故冶，閩越地，光武更名：於文乃足。此郡之末有<span class="yinhao">「東部侯國」</span>四字，卻是衍文，侯與候相近，而南部所治，故文有錯亂。班<span class="shu-ming">史註</span>回浦爲南部。司馬彪謂章安是故冶，張勃謂分冶爲東、南二都尉，杜佑謂二漢西部皆在婺女，<span class="shu-ming">圖經</span>以冶爲東部，皆誤也。余按洪說甚詳，其言錢唐，西漢時屬會稽，所以爲西部治所，此語亦恐有未安處。</span>策追擊，大破之，朗乃詣策降。<span class="jiazhu">降，戶江翻。</span></p>
<p class="em2 strong" id="online_toc_19"><a class="gg-link" href="#online_toc_19"></a>策自領會稽太守，復命虞翻爲功曹，待以交友之禮。策好游獵，<span class="jiazhu">好，呼到翻。</span>翻諫曰：<span class="yinhao">「明府喜輕出微行，從官不暇嚴，<span class="jiazhu">喜，許記翻。從，才用翻。</span>吏卒常苦之。夫君人者不重則不威，<span class="jiazhu">重，尊重。威，威嚴。言不尊重，則無威嚴。</span>故白龍魚服，困於豫且；<span class="jiazhu">張衡<span class="shu-ming">東京賦</span>之辭，<span class="shu-ming">註</span>云：<span class="shu-ming">說苑</span>曰：吳王欲從民飲酒，伍子胥諫曰：<span class="yinhao">「不可。昔白龍下清泠之淵，化爲魚，漁者豫且射中其目。白龍上訴天帝。曰：『當是之時，若安置而形？』白龍對曰：『我下清泠之淵，化爲魚。』天帝曰：『魚固人之所射也，豫且何罪！』夫白龍，天帝貴畜也；豫且，宋國之賤臣也。白龍不化，豫且不射。今棄萬乘之位而從布衣之士飲酒，臣恐其有豫且之患矣。」</span>王乃止。且，子余翻。</span>白蛇自放，劉季害之。<span class="jiazhu">事見七卷秦二世元年。</span>願少留意！」</span><span class="jiazhu">少，詩沼翻。</span>策曰：<span class="yinhao">「君言是也。」</span>然不能改。<span class="jiazhu">爲策死於輕出張本。</span></p>
<p class="em2 strong" id="online_toc_20"><a class="gg-link" href="#online_toc_20"></a><span class="yinwen">10</span>九月，司徒淳于嘉、太尉楊彪、司空張喜皆罷。</p>
<p class="em2 strong" id="online_toc_21"><a class="gg-link" href="#online_toc_21"></a><span class="yinwen">11</span>車駕之東遷也，楊奉自梁欲邀之，不及。冬，十月，曹操征奉，奉南奔袁術，遂攻其梁屯，拔之。</p>
<p class="em2 strong" id="online_toc_22"><a class="gg-link" href="#online_toc_22"></a><span class="yinwen">12</span>詔書下袁紹，責以<span class="yinhao">「地廣兵多，而專自樹黨，<span class="jiazhu">下，假稼翻；下之下同。樹黨，謂以子譚爲青州刺史，熙爲幽州刺史，外甥高幹爲幷州刺史。</span>不聞勤王之師，但擅相討伐。」</span><span class="jiazhu">謂與公孫瓚相攻也。</span>紹上書深自陳愬。戊辰，以紹爲太尉，封鄴侯。紹恥班在曹操下，怒曰：<span class="yinhao">「曹操當死數矣，<span class="jiazhu">數，所角翻；下同。</span>我輒救存之，<span class="jiazhu">操自滎陽汴水之敗，收兵從紹於河內，紹表爲東郡太守；呂布襲取兗州，紹復與操連和，欲令其遣家居鄴也。</span>今乃挾天子以令我乎！」</span>表辭不受。操懼，請以大將軍讓紹。丙戌，以操爲司空，行車騎將軍事。</p>
<p class="em2 strong" id="online_toc_23"><a class="gg-link" href="#online_toc_23"></a>操以荀彧爲侍中，守尙書令。操問彧以策謀之士，彧薦其從子蜀郡太守攸<span class="jiazhu">攸旣免董卓之禍，復辟公府，舉高第，遷任城相，不行；以蜀險固，人民殷盛，求爲蜀郡太守，道絕，不得至，駐荊州。從，才用翻；下同。</span>及潁川郭嘉。操徵攸爲尙書，與語，大悅，曰：<span class="yinhao">「公達，非常人也。<span class="jiazhu">荀攸，字公達。</span>吾得與之計事，天下當何憂哉！」</span>以爲軍師。</p>
<p class="em2 strong" id="online_toc_24"><a class="gg-link" href="#online_toc_24"></a>初，郭嘉往見袁紹，紹甚敬禮之，居數十日，謂紹謀臣辛評、郭圖曰：<span class="yinhao">「夫智者審於量主，<span class="jiazhu">量，音良。</span>故百全而功名可立。袁公徒欲效周公之下士，而不知用人之機，多端寡要，好謀無決，欲與共濟天下大難，定霸王之業，難矣。<span class="jiazhu">好，呼到翻。大難，乃旦翻。</span>吾將更舉而求主，<span class="jiazhu">更，工衡翻，改也。</span>子盍去乎！」</span>二人曰：<span class="yinhao">「袁氏有恩德於天下，人多歸之，且今最強；去將何之！」</span>嘉知其不寤，不復言，<span class="jiazhu">復，扶又翻。</span>遂去之。操召見，與論天下事，喜曰：<span class="yinhao">「使孤成大業者，必此人也！」</span>嘉出，亦喜曰：<span class="yinhao">「眞吾主也！」</span>操表嘉爲司空祭酒。<span class="jiazhu">陳壽<span class="shu-ming">三國志</span>作<span class="yinhao">「司空軍祭酒」</span>，此逸<span class="yinhao">「軍」</span>字。<span class="shu-ming">晉志</span>曰：當塗得志，尅平諸夏，初置軍師祭酒，參掌戎律。</span></p>
<p class="em2 strong" id="online_toc_25"><a class="gg-link" href="#online_toc_25"></a>操以山陽滿寵爲許令，操從弟洪，有賓客在許界數犯法，寵收治之，洪書報寵，<span class="jiazhu">報，告也。<span class="shu-ming">前書</span>，霍顯曰：<span class="yinhao">「少夫幸報我以事。」</span>數，所角翻。治，直之翻。</span>寵不聽。洪以白操，操召許主者，<span class="jiazhu">主者，許縣主史也。</span>寵知將欲原客，乃速殺之。操喜曰：<span class="yinhao">「當事不當爾邪！」</span></p>
<p class="em2 strong" id="online_toc_26"><a class="gg-link" href="#online_toc_26"></a><span class="yinwen">13</span>北海太守孔融，負其高氣，志在靖難，而才疏意廣，訖無成功。<span class="jiazhu">訖，竟也，終也。難，乃旦翻。</span>高談清敎，盈溢官曹，辭氣清<span class="jiaozhusup">【章：甲十一行本「清」作「溫」；乙十一行本同；孔本同；熊校同。】</span>雅，可玩而誦，論事考實，難可悉行。但能張磔網羅，<span class="jiazhu">磔，陟格翻，開也。</span>而目理甚疏；造次能得人心，<span class="jiazhu">造，七到翻。</span>久久亦不願附也。其所任用，好奇取異，多剽輕小才。<span class="jiazhu">好，呼到翻。剽，匹妙翻。輕，墟正翻。</span>至於尊事名儒鄭玄，執子孫禮，易其鄕名曰鄭公鄕，<span class="jiazhu"><span class="shu-ming">玄傳</span>曰：融深敬玄，告高密縣爲玄特立一鄕，曰：<span class="yinhao">「昔齊置士鄕，越有君子軍，皆異賢之意也。太史公、廷尉吳公、謁者僕射鄧公，皆漢之名臣。又南山四皓，有園公、夏黃公，世嘉其高，皆悉稱公。然則公者，仁德之正號，不必皆三事大夫也。今鄭君鄕宜曰鄭公鄕。」</span></span>及清儁之士左承祖、劉義遜等，皆備在座席而已，不與論政事，曰：<span class="yinhao">「此民望，不可失也！」</span></p>
<p class="em2 strong" id="online_toc_27"><a class="gg-link" href="#online_toc_27"></a>黃巾來寇，融戰敗，走保都昌。<span class="jiazhu">賢曰：都昌縣，屬北海郡，故城在今青州臨朐縣東北。</span>時袁、曹、公孫首尾相連，融兵弱糧寡，孤立一隅，不與相通。左承祖勸融宜自託強國，融不聽而殺之，劉義遜棄去。青州刺史袁譚攻融，自春至夏，戰士所餘纔數百人，流矢交集，而融猶隱几讀書，談笑自若。<span class="jiazhu">隱，於靳翻。賢曰：隱，憑也。</span>城夜陷，乃奔東山，<span class="jiazhu">都昌縣之東山也。</span>妻子爲譚所虜。曹操與融有舊，徵爲將作大匠。</p>
<p class="em2 strong" id="online_toc_28"><a class="gg-link" href="#online_toc_28"></a>袁譚初至青州，其土自河而西，不過平原。譚北排田楷，<span class="jiazhu">田楷，公孫瓚用爲青州刺史。</span>東破孔融，威惠甚著；其後信任羣小，肆志奢淫，聲望遂衰。</p>
<p class="em2 strong" id="online_toc_29"><a class="gg-link" href="#online_toc_29"></a><span class="yinwen">14</span>中平以來，天下亂離，民棄農業，諸軍並起，率乏糧穀，無終歲之計，飢則寇掠，飽則棄餘，瓦解流離，無敵自破者，不可勝數。<span class="jiazhu">勝，音升。</span>袁紹在河北，軍人仰食桑椹，<span class="jiazhu">仰，牛向翻。椹，桑實也；其始生也，色青，熟則色黑，可食。椹，音甚。</span>袁術在江淮，取給蒲蠃，<span class="jiazhu">蠃，蚌屬，盧戈翻。</span>民多相食，州里蕭條。羽林監棗祗請建置屯田，<span class="jiazhu"><span class="shu-ming">潁川文士傳</span>：棗氏，本姓棘，避難改焉。<span class="shu-ming">漢官</span>：羽林有左右監，秩六百石，屬光祿勳。</span>曹操從之，以祗爲屯田都尉，以騎都尉任峻爲典農中郎將。<span class="jiazhu"><span class="shu-ming">魏志</span>曰：曹公置典農中郎將，秩二千石；典農都尉，秩六百石或四百石。典農校尉，秩比二千石，所主如中郎；所主部分別而少爲校尉。</span>募民屯田許下，得穀百萬斛。於是州郡例置田官，所在積穀，倉廩皆滿。故操征伐四方，無運糧之勞，遂能兼幷羣雄。軍國之饒，起於祗而成於峻。</p>
<p class="em2 strong" id="online_toc_30"><a class="gg-link" href="#online_toc_30"></a><span class="yinwen">15</span>袁術畏呂布爲己害，乃爲子求婚，布復許之。<span class="jiazhu">乃爲，于僞翻。復，扶又翻。</span>術遣將紀靈等步騎三萬攻劉備，備求救於布。諸將謂布曰：<span class="yinhao">「將軍常欲殺劉備，今可假手於術。」</span>布曰：<span class="yinhao">「不然。術若破備，則北連泰山諸將，<span class="jiazhu">泰山諸將謂臧霸、孫觀、吳敦、尹禮輩。</span>吾爲在術圍中，不得不救也。」</span>便率步騎千餘馳往赴之。靈等聞布至，皆斂兵而止。布屯沛城西南，遣鈴下請靈等，<span class="jiazhu">鈴下，卒也，在鈴閣之下，有使令則掣鈴以呼之，因以爲名。<span class="shu-ming">續漢志</span>曰：五百、鈴下，侍閣、門闌部署、街里走卒，皆有程品，多少隨所典領。程大昌<span class="shu-ming">續演繁露</span>曰：鈴下威儀，殆今典客之吏。</span>靈等亦請布，布往就之，與備共飲食。布謂靈等曰：<span class="yinhao">「玄德，布弟也，<span class="jiazhu">劉備，字玄德。</span>爲諸君所困，故來救之。布性不喜合鬬，喜解鬬耳。」</span><span class="jiazhu">言不喜合人之鬬，喜解人之鬬也。喜，許記翻。</span>乃令軍候植戟於營門，布彎弓顧曰：<span class="yinhao">「諸君觀布射戟小支，<span class="jiazhu">賢曰：<span class="shu-ming">周禮·考工記</span>曰：爲戟，博二寸，內倍之，胡參之，援四之。鄭<span class="shu-ming">註</span>云：援直刃，胡其孑也。小支，謂胡也，卽今之戟旁曲支。植，直吏翻，立也。射，而亦翻。</span>中者當各解兵，不中可留決鬬。」</span>布卽一發，正中戟支。<span class="jiazhu">中，竹仲翻；下同。</span>靈等皆驚，言：<span class="yinhao">「將軍天威也！」</span>明日復歡會，然後各罷。</p>
<p class="em2 strong" id="online_toc_31"><a class="gg-link" href="#online_toc_31"></a>備合兵得萬餘人，布惡之，<span class="jiazhu">復，扶又翻。惡，烏路翻。</span>自出兵攻備；備敗走，歸曹操，操厚遇之，以爲豫州牧。或謂操曰：<span class="yinhao">「備有英雄之志，今不早圖，後必爲患。」</span>操以問郭嘉，嘉曰：<span class="yinhao">「有是。然公起義兵，爲百姓除暴，<span class="jiazhu">爲，于僞翻。</span>推誠杖信以招俊傑，猶懼其未也。今備有英雄名，以窮歸己而害之，是以害賢爲名也。如此，則智士將自疑，回心擇主，公誰與定天下乎！夫除一人之患以沮四海之望，安危之機也，不可不察。」</span><span class="jiazhu">沮，在呂翻。<span class="shu-ming">考異</span>曰：<span class="shu-ming">傅子</span>以爲程昱、郭嘉勸操殺備。今從<span class="shu-ming">魏書</span>。</span>操笑曰：<span class="yinhao">「君得之矣！」</span>遂益其兵，給糧食，使東至沛，收散兵以圖呂布。</p>
<p class="em2 strong" id="online_toc_32"><a class="gg-link" href="#online_toc_32"></a>初，備在豫州，舉陳郡袁渙爲茂才。<span class="jiazhu">武帝元封六年，詔州郡舉茂才。茂才，卽秀才也，避光武諱，史遂書爲茂才。</span>渙爲呂布所留，布欲使渙作書罵辱備，渙不可，再三強之，不許。<span class="jiazhu">強，其兩翻。</span>布大怒，以兵脅渙曰：<span class="yinhao">「爲之則生，不爲則死！」</span>渙顏色不變，笑而應之曰：<span class="yinhao">「渙聞唯德可以辱人，不聞以罵！使彼固君子邪，且不恥將軍之言；彼誠小人邪，將復將軍之意，<span class="jiazhu">言布以書罵備，備君子邪，固不以罵爲恥；其小人邪，將復以書罵布也。</span>則辱在此不在於彼。且渙他日之事劉將軍，猶今日之事將軍也，如一旦去此，復罵將軍，可乎？」</span><span class="jiazhu">復，扶又翻。</span>布慚而止。</p>
<p class="em2 strong" id="online_toc_33"><a class="gg-link" href="#online_toc_33"></a><span class="yinwen">16</span>張濟自關中引兵入荊州界，攻穰城，<span class="jiazhu">穰縣，屬南陽郡。</span>爲流矢所中死。<span class="jiazhu">中，竹仲翻。</span>荊州官屬皆賀，劉表曰：<span class="yinhao">「濟以窮來，主人無禮，<span class="jiazhu">言無郊勞授館之禮也。</span>至於交鋒，此非牧意，牧受弔，不受賀也。」</span>使人納其衆；衆聞之喜，皆歸心焉。濟族子建忠將軍繡代領其衆，屯宛。<span class="jiazhu">宛，於元翻。</span></p>
<p class="em2 strong" id="online_toc_34"><a class="gg-link" href="#online_toc_34"></a>初，帝旣出長安，宣威將軍賈詡上還印綬，<span class="jiazhu">上，時掌翻。</span>往依段煨于華陰。<span class="jiazhu">華，戶化翻。</span>詡素知名，爲煨軍所望，煨禮奉甚備。詡潛謀歸張繡，或曰：<span class="yinhao">「煨待君厚矣，君去安之！」</span>詡曰：<span class="yinhao">「煨性多疑，有忌詡意，禮雖厚，不可恃久，將爲所圖。<span class="jiazhu">詡旣爲煨軍所望，則必爲煨所忌矣。久留則煨懼詡奪其軍，必將圖殺之。</span>我去必喜，又望吾結大援於外，必厚吾妻子；繡無謀主，亦願得詡：則家與身必俱全矣。」</span>詡遂往，繡執子孫禮，煨果善視其家。詡說繡附於劉表，<span class="jiazhu">說，輸芮翻。</span>繡從之。詡往見表，表以客禮待之。詡曰：<span class="yinhao">「表，平世三公才也，不見事變，多疑無決，無能爲也！」</span></p>
<p class="em2 strong" id="online_toc_35"><a class="gg-link" href="#online_toc_35"></a>劉表愛民養士，從容自保，<span class="jiazhu">從，千容翻。</span>境內無事，關西、兗、豫學士歸之者以千數。表乃起立學校，講明經術，<span class="jiazhu">校，戶敎翻。</span>命故雅樂郎河南杜夔作雅樂。<span class="jiazhu">蔡邕曰：漢樂四品：一曰<span class="shu-ming">太予樂</span>，典郊廟上陵殿舉之樂；二曰<span class="shu-ming">周頌雅樂</span>，典辟雍饗射六宗社稷之樂；三曰<span class="shu-ming">黃門鼓吹</span>，天子所以宴樂羣臣；四曰<span class="shu-ming">短簫鐃歌</span>，軍樂也。</span>樂備，表欲庭觀之。夔曰：<span class="yinhao">「今將軍號不爲天子，合樂而庭作之，無乃不可乎！」</span>表乃止。</p>
<p class="em2 strong" id="online_toc_36"><a class="gg-link" href="#online_toc_36"></a>平原禰衡，少有才辯，而尙氣剛傲，<span class="jiazhu">禰，乃禮翻，姓也。少，詩照翻。</span>孔融薦之於曹操。衡罵辱操，<span class="jiazhu">操召衡爲鼓吏，故爲衡所罵辱。</span>操怒，謂融曰：<span class="yinhao">「禰衡豎子，孤殺之，猶雀鼠耳！顧此人素有虛名，遠近將謂孤不能容之。」</span>乃送與劉表，表延禮以爲上賓。衡稱表之美盈口，而好譏貶其左右，<span class="jiazhu">好，呼到翻。</span>於是左右因形而譖之曰：<span class="yinhao">「衡稱將軍之仁，西伯不過也，唯以爲不能斷，<span class="jiazhu">斷，丁亂翻。</span>終不濟者，必由此也。」</span>其言實指表短，而非衡所言也。表由是怒，以江夏太守黃祖性急，送衡與之，祖亦善待焉。後衡衆辱祖，祖殺之。<span class="jiazhu">操怒衡而送與表，猶以表爲寬和愛士，觀其能容與否也。表怒衡而送與祖，知祖性急，必不能容衡，是直欲寘之死地耳。二人皆挾數用術，表則淺矣。</span></p>
<div class="yeartoc" id="year_toc_197"><p class="strong" id="online_toc_37"><a class="gg-link" href="#online_toc_37"></a><span class="section" id="title-4"><span data-head-description="孝獻皇帝丁" data-head-level="h4" data-head-title="建安二年">二年</span></span><span class="biaozhusup" data-rel="">（丁丑、一九七年）</span></p></div>
<p class="em2 strong" id="online_toc_38"><a class="gg-link" href="#online_toc_38"></a><span class="yinwen">1</span>春，正月，曹操討張繡，軍于淯水，<span class="jiazhu"><span class="shu-ming">水經註</span>：淯水出弘農盧氏縣攻離山，東逕宛縣南，操軍敗處也。淯，音育。</span>繡舉衆降。操納張濟之妻，繡恨之；又以金與繡驍將胡車兒，繡聞而疑懼，襲擊操軍，殺操長子昂。操中流矢，敗走，<span class="jiazhu">降，戶江翻。驍，堅堯翻。車，尺遮翻。長，知兩翻。中，竹仲翻。</span>校尉典韋與繡力戰，左右死傷略盡，韋被數十創。<span class="jiazhu">被，皮義翻。創，初良翻。</span>繡兵前搏之，韋雙挾兩人擊殺之，瞋目大罵而死。<span class="jiazhu">瞋，七人翻。</span>操收散兵，還住舞陰。<span class="jiazhu">舞陰縣，屬南陽郡。</span>繡率騎來追，操擊破之，繡走還穰，復與劉表合。<span class="jiazhu">復，扶又翻。</span></p>
<p class="em2 strong" id="online_toc_39"><a class="gg-link" href="#online_toc_39"></a>是時，諸軍大亂，平虜校尉泰山于禁獨整衆而還，道逢青州兵劫掠人，禁數其罪而擊之；<span class="jiazhu">數，所具翻。</span>青州兵走，詣操。禁旣至，先立營壘，不時謁操。或謂禁：<span class="yinhao">「青州兵已訴君矣，宜促詣公辨之。」</span>禁曰：<span class="yinhao">「今賊在後，追至無時，不先爲備，何以待敵！且公聰明，譖訴何緣得行！」</span>徐鑿塹安營訖，<span class="jiazhu">塹，七豔翻。</span>乃入謁，具陳其狀。操悅，謂禁曰：<span class="yinhao">「淯水之難，<span class="jiazhu">難，乃旦翻。</span>吾猶狼狽，將軍在亂能整，討暴堅壘，<span class="jiazhu">討暴，謂擊劫掠者。堅壘，謂先鑿塹安營也。</span>有不可動之節，雖古名將，何以加之！」</span>於是錄禁前後功，封益壽亭侯。操引軍還許。</p>
<p class="em2 strong" id="online_toc_40"><a class="gg-link" href="#online_toc_40"></a><span class="yinwen">2</span>袁紹與操書，辭語驕慢。操謂荀彧、郭嘉曰：<span class="yinhao">「今將討不義而力不敵，何如？」</span>對曰：<span class="yinhao">「劉、項之不敵，公所知也。漢祖惟智勝項羽，故羽雖強，終爲所禽。今紹有十敗，公有十勝，紹雖強，無能爲也。紹繁禮多儀，公體任自然，此道勝也。紹以逆動，公奉順以率天下，<span class="jiazhu">謂奉天子以率天下，於理爲順。</span>此義勝也。桓、靈以來，政失於寬，紹以寬濟寬，故不攝，<span class="jiazhu">攝，整也。<span class="shu-ming">左傳</span>曰：書於伐秦，攝也。杜預<span class="shu-ming">註</span>曰：能自攝整。</span>公糾之以猛，<span class="jiaozhusup">【章：甲十一行本「猛」下有「以」字；乙十一行本「猛」下有「而」字。】</span>上下知制，此治勝也。<span class="jiazhu">治，直吏翻。</span>紹外寬內忌，用人而疑之，所任唯親戚子弟，公外易簡而內機明，<span class="jiazhu">易，以豉翻。</span>用人無疑，唯才所宜，不間遠近，此度勝也。<span class="jiazhu">間，古莧翻。</span>紹多謀少決，失在後事，公得策輒行，應變無窮，此謀勝也。紹高議揖讓以收名譽，士之好言飾外者多歸之，<span class="jiazhu">好，呼到翻；下同。</span>公以至心待人，不爲虛美，士之忠正遠見而有實者皆願爲用，此德勝也。紹見人飢寒，恤念之，形於顏色，其所不見，慮或不及，公於目前小事，時有所忽，至於大事，與四海接，恩之所加，皆過其望，雖所不見，慮無不周，此仁勝也。紹大臣爭權，讒言惑亂，公御下以道，浸潤不行，此明勝也。<span class="jiazhu"><span class="shu-ming">論語</span>：浸潤之譖不行焉，可謂明也已矣。言譖人者如水之浸潤以漸而入也。</span>紹是非不可知，公所是進之以禮，所不是正之以法，此文勝也。紹好爲虛勢，不知兵要，<span class="jiazhu">荀子與臨武君議兵於趙孝成王前，王曰：<span class="yinhao">「請問兵要。」</span></span>公以少克衆，<span class="jiazhu">少，詩沼翻。</span>用兵如神，軍人恃之，敵人畏之，此武勝也。」</span>操笑曰：<span class="yinhao">「如卿所言，孤何德以堪之！」</span>嘉又曰：<span class="yinhao">「紹方北擊公孫瓚，<span class="jiazhu">瓚，藏旱翻。</span>可因其遠征，東取呂布；若紹爲寇，布爲之援，此深害也。」</span>彧曰：<span class="yinhao">「不先取呂布，河北未易圖也。」</span><span class="jiazhu">紹攻公孫瓚，而操乘間東取呂布。操擊劉備，而紹不能襲許，此其所以敗也。易，以豉翻。</span>操曰：<span class="yinhao">「然，吾所惑者，又恐紹侵擾關中，西亂羌、胡，南誘蜀漢，<span class="jiazhu">誘，音酉。</span>是我獨以兗、豫抗天下六分之五也，爲將柰何？」</span>彧曰：<span class="yinhao">「關中將帥以十數，<span class="jiazhu">將，卽亮翻。帥，所類翻。</span>莫能相一，唯韓遂、馬騰最強，彼見山東方爭，必各擁衆自保，今若撫以恩德，遣使連和，雖不能久安，比公安定山東，足以不動。<span class="jiazhu">遂、騰之叛服，卒如荀彧所料。比，必寐翻。</span>侍中、尙書僕射鍾繇有智謀，若屬以西事，<span class="jiazhu">屬，之欲翻。</span>公無憂矣。」</span>操乃表繇以侍中守司隸校尉，持節督關中諸軍，特使不拘科制。繇至長安，移書騰、遂等，<span class="jiazhu">移，猶遺也。</span>爲陳禍福，<span class="jiazhu">爲，于僞翻。</span>騰、遂各遣子入侍。</p>
<p class="em2 strong" id="online_toc_41"><a class="gg-link" href="#online_toc_41"></a><span class="yinwen">3</span>袁術稱帝於壽春，自稱仲家，以九江太守爲淮南尹，置公卿百官，郊祀天地。沛相陳珪，球弟子也，少與術遊；術以書召珪，又劫質其子，<span class="jiazhu">少，詩照翻。質，音致。</span>期必致珪。珪答書曰：<span class="yinhao">「曹將軍興復典刑，將撥平凶慝，以爲足下當戮力同心，匡翼漢室；而陰謀不軌，以身試禍，欲吾營私阿附，有死不能也。」</span>術欲以故兗州刺史金尙爲太尉，尙不許而逃去，術殺之。<span class="jiazhu">金尙奔術見六十卷初平三年。</span></p>
<p class="em2 strong" id="online_toc_42"><a class="gg-link" href="#online_toc_42"></a><span class="yinwen">4</span>三月，詔將作大匠孔融持節拜袁紹大將軍，兼督冀、青、幽、幷四州。</p>
<p class="em2 strong" id="online_toc_43"><a class="gg-link" href="#online_toc_43"></a><span class="yinwen">5</span>夏，五月，蝗。</p>
<p class="em2 strong" id="online_toc_44"><a class="gg-link" href="#online_toc_44"></a><span class="yinwen">6</span>袁術遣使者韓胤以稱帝事告呂布，因求迎婦，布遣女隨之。陳珪恐徐、揚合從，爲難未已，<span class="jiazhu">術領揚州，布領徐州。從，子容翻。難，乃旦翻。</span>往說布曰：<span class="jiazhu">說，輸芮翻。</span><span class="yinhao">「曹公奉迎天子，輔贊國政，將軍宜與協同策謀，共存大計。今與袁術結昏，必受不義之名，將有累卵之危矣！」</span>布亦怨術初不己受也，<span class="jiazhu">事見六十卷初平三年。</span>女已在塗，乃追還絕昏，械送韓胤，梟首許市。<span class="jiazhu">梟，堅堯翻。</span></p>
<p class="em2 strong" id="online_toc_45"><a class="gg-link" href="#online_toc_45"></a>陳珪欲使子登詣曹操，布固不肯。會詔以布爲左將軍，操復遺布手書，深加尉納。<span class="jiazhu">復，扶又翻。遺，于季翻。尉，與慰同，安之也。<span class="shu-ming">漢書·車千秋傳</span>：尉安黎庶。顏師古曰：尉安之字本無<span class="yinhao">「心」</span>。</span>布大喜，卽遣登奉章謝恩，幷答操書。登見操，因陳布勇而無謀，輕於去就，宜早圖之。操曰：<span class="yinhao">「布狼子野心，誠難久養，非卿莫究其情僞。」</span>卽增珪秩中二千石，<span class="jiazhu">漢制：王國相秩二千石。增秩中二千石，則秩視九卿。</span>拜登廣陵太守。臨別，操執登手曰：<span class="yinhao">「東方之事，便以相付。」</span>令陰合部衆以爲內應。</p>
<p class="em2 strong" id="online_toc_46"><a class="gg-link" href="#online_toc_46"></a>始，布因登求徐州牧不得，登還，布怒，拔戟斫几曰：<span class="yinhao">「卿父勸吾協同曹操，絕婚公路；今吾所求無獲，而卿父子並顯重，但爲卿所賣耳！」</span>登不爲動容，<span class="jiazhu">爲，于僞翻。</span>徐對之曰：<span class="yinhao">「登見曹公言：『養將軍譬如養虎，當飽其肉，不飽則將噬人。』公曰：『不如卿言。譬如養鷹，飢卽爲用，飽則颺去。』其言如此。」</span>布意乃解。</p>
<p class="em2 strong" id="online_toc_47"><a class="gg-link" href="#online_toc_47"></a>袁術遣其大將張勳、橋蕤等與韓暹、楊奉連勢，步騎數萬趣下邳，<span class="jiazhu">趣，七喻翻。</span>七道攻布。布時有兵三千，馬四百匹，懼其不敵，謂陳珪曰：<span class="yinhao">「今致術軍，卿之由也，爲之柰何？」</span>珪曰：<span class="yinhao">「暹、奉與術，卒合之師耳，<span class="jiazhu">卒，讀曰猝。</span>謀無素定，不能相維，子登策之，比於連雞，勢不俱棲，<span class="jiazhu"><span class="shu-ming">戰國策</span>：秦惠王曰：<span class="yinhao">「諸侯之不可一，猶連雞之不能俱上於棲。」</span></span>立可離也。」</span>布用珪策，與暹、奉書曰：<span class="yinhao">「二將軍親拔大駕，而布手殺董卓，俱立功名，今柰何與袁術同爲賊乎！不如相與幷力破術，爲國除害。」</span><span class="jiazhu">爲，于僞翻。</span>且許悉以術軍資與之。暹、奉大喜，卽回計從布。布進軍，去勳營百步，暹、奉兵同時叫呼，<span class="jiazhu">呼，火故翻。</span>並到勳營，勳等散走，布兵追擊，斬其將十人首，所殺傷墮水死者殆盡。布因與暹、奉合軍向壽春，水陸並進，到鍾離，<span class="jiazhu">鍾離縣，屬九江郡，距壽春二百餘里。</span>所過虜掠，還渡淮北，留書辱術。術自將步騎五千揚兵淮上，布騎皆於水北大咍笑之而還。<span class="jiazhu">咍，呼來翻。楚人謂相啁笑曰咍。</span></p>
<p class="em2 strong" id="online_toc_48"><a class="gg-link" href="#online_toc_48"></a>泰山賊帥臧霸襲琅邪相蕭建於莒，<span class="jiazhu">前漢莒縣，屬城陽國，後漢屬琅邪國。帥，所類翻。</span>破之。霸得建資實，許以賂布而未送，布自往求之。其督將高順諫曰：<span class="jiazhu">將，卽亮翻；下所將、順將同。</span><span class="yinhao">「將軍威名宣播，遠近所畏，何求不得，而自行求賂！萬一不克，豈不損邪！」</span>布不從。旣至莒，霸等不測往意，固守拒之，無獲而還。</p>
<p class="em2 strong" id="online_toc_49"><a class="gg-link" href="#online_toc_49"></a>順爲人清白有威嚴，少言辭，所將七百餘兵，號令整齊，每戰必克，名<span class="yinhao">「陷陳營」</span>。<span class="jiazhu">少，詩沼翻。陳，讀曰陣。</span>布後疏順，以魏續有內外之親，奪其兵以與續，及當攻戰，則復令順將，順亦終無恨意。<span class="jiazhu">布疏順而親續，其後執順以收布者續也。將，卽亮翻。</span>布性決易，<span class="jiazhu">易，以豉翻。</span>所爲無常，順每諫曰：<span class="yinhao">「將軍舉動，不肯詳思，忽有失得，動輒言誤，誤豈可數乎！」</span><span class="jiazhu">數，所角翻。</span>布知其忠而不能從。</p>
<p class="em2 strong" id="online_toc_50"><a class="gg-link" href="#online_toc_50"></a><span class="yinwen">7</span>曹操遣議郎王誧<span class="jiazhu">誧，滂古翻，又匹布翻。</span>以詔書拜孫策爲騎都尉，襲爵烏程侯，<span class="jiazhu">策父堅，以討賊功封烏程侯。烏程縣，屬吳郡，今安吉州縣。<span class="shu-ming">考異</span>曰：<span class="shu-ming">江表傳</span>曰：<span class="yinhao">「建安二年夏，王誧奉戊辰詔書賜策。」</span>不知其何月也。</span>領會稽太守，<span class="jiazhu">會，工外翻。</span>使與呂布及吳郡太守陳瑀共討袁術。策欲得將軍號以自重，誧便承制假策明漢將軍。<span class="jiazhu">明漢將軍，亦權宜置此號，言明於逆順，知尊漢室也。下輔漢同。</span></p>
<p class="em2 strong" id="online_toc_51"><a class="gg-link" href="#online_toc_51"></a>策治嚴，<span class="jiazhu">嚴，裝也。</span>行到錢唐。<span class="jiazhu">錢唐縣，前漢屬會稽郡，後漢省其地，當屬吳郡界。<span class="shu-ming">錢唐記</span>曰：昔郡議曹華信議立此塘以防海，募有能致一斛土者，與錢一千，旬月之間，來者雲集。塘未成而不復取，於是載土石者，皆委之而去，塘以之成，故名錢塘。</span>瑀陰圖襲策，潛結祖郎、嚴白虎等，使爲內應。策覺之，遣其將呂範、徐逸攻瑀於海西；瑀敗，單騎奔袁紹。</p>
<p class="em2 strong" id="online_toc_52"><a class="gg-link" href="#online_toc_52"></a><span class="yinwen">8</span>初，陳王寵有勇，善弩射。<span class="jiazhu">寵，明帝子陳敬王羨之曾孫也。</span>黃巾賊起，寵治兵自守，<span class="jiazhu">治，直之翻。</span>國人畏之，不敢離叛。國相會稽駱俊素有威恩，是時王侯無復租祿，而數見虜奪，<span class="jiazhu">數，所角翻。</span>或幷日而食，轉死溝壑，而陳獨富強，鄰郡人多歸之，有衆十餘萬。及州郡兵起，寵率衆屯陽夏，<span class="jiazhu">賢曰：陽夏縣，屬淮陽國。夏，音工雅翻。</span>自稱輔漢大將軍。袁術求糧於陳，駱俊拒絕之，術忿恚，<span class="jiazhu">恚，於避翻。</span>遣客詐殺俊及寵，陳由是破敗。</p>
<p class="em2 strong" id="online_toc_53"><a class="gg-link" href="#online_toc_53"></a><span class="yinwen">9</span>秋，九月，司空曹操東征袁術。術聞操來，棄軍走，留其將橋蕤等於蘄陽以拒操；<span class="jiazhu">賢曰：蘄水出江夏蘄春縣北山。<span class="shu-ming">水經註</span>云：卽蘄山也，西南流逕蘄山，又南對蘄陽，注于大江，亦謂之蘄陽口。余據<span class="shu-ming">三國志</span>，術時侵陳，操東征之，術留蕤等拒操，蕤等敗死，術乃走渡淮。則蓋戰於淮外也，安得至江夏之蘄陽哉！此蓋沛國之蘄縣，范<span class="shu-ming">史</span>衍陽字，而<span class="shu-ming">通鑑</span>因之耳。</span>操擊破蕤等，皆斬之。<span class="jiazhu"><span class="shu-ming">考異</span>曰：范<span class="shu-ming">書·呂布傳</span>云：<span class="yinhao">「布破張勳於下邳，生擒橋蕤。」</span>此又一橋蕤，將蕤被獲又還也？然<span class="shu-ming">魏志·呂布傳</span>無橋蕤事，當是范<span class="shu-ming">書</span>誤。</span>術走渡淮，時天旱歲荒，士民凍餒，術由是遂衰。</p>
<p class="em2 strong" id="online_toc_54"><a class="gg-link" href="#online_toc_54"></a>操辟陳國何夔爲掾，<span class="jiazhu">掾，俞絹翻。</span>問以袁術何如，對曰：<span class="yinhao">「天之所助者順，人之所助者信。術無信順之實而望天人之助，其可得乎！」</span>操曰：<span class="yinhao">「爲國失賢則亡，君不爲術所用，亡，不亦宜乎！」</span>操性嚴，掾屬公事往往加杖；夔常蓄毒藥，誓死無辱，是以終不見及。</p>
<p class="em2 strong" id="online_toc_55"><a class="gg-link" href="#online_toc_55"></a>沛國許褚，勇力絕人，聚少年及宗族數千家，堅壁以禦外寇，淮、汝、陳、梁間皆畏憚之，操徇淮、汝，褚以衆歸操，操曰：<span class="yinhao">「此吾樊噲也！」</span>卽日拜都尉，引入宿衞，諸從褚俠客，皆以爲虎士焉。<span class="jiazhu">俠，戶頰翻。</span></p>
<p class="em2 strong" id="online_toc_56"><a class="gg-link" href="#online_toc_56"></a><span class="yinwen">10</span>故太尉楊彪與袁術昏姻，<span class="jiazhu">據<span class="shu-ming">彪傳</span>，彪子脩，袁術之甥。彪蓋娶於袁氏也。</span>曹操惡之，<span class="jiazhu">惡，烏路翻。</span>誣云欲圖廢立，奏收下獄，劾以大逆。<span class="jiazhu">下，遐稼翻。劾，戶槪翻，又戶得翻。</span>將作大匠孔融聞之，不及朝服，<span class="jiazhu">朝，直遙翻。</span>往見操曰：<span class="yinhao">「楊公四世清德，<span class="jiazhu">震、秉、賜、彪，四世以清白稱。</span>海內所瞻。<span class="shu-ming">周書</span>，父子兄弟，罪不相及，況以袁氏歸罪楊公乎！」</span>操曰：<span class="yinhao">「此國家之意。」</span><span class="jiazhu">國家，謂帝也。</span>融曰：<span class="yinhao">「假使成王殺召公，周公可得言不知邪！」</span>操使許令滿寵按彪獄，融與尙書令荀彧皆屬寵曰：<span class="yinhao">「但當受辭，必加考掠。」</span><span class="jiazhu">屬，之欲翻。掠，音亮。</span>寵一無所報，考訊如法。數日，求見操，言之曰：<span class="yinhao">「楊彪考訊，無他辭語。此人有名海內，若罪不明白，必大失民望；竊爲明公惜之。」</span><span class="jiazhu">爲，于僞翻。</span>操卽日赦出彪。初，彧、融聞寵考掠彪，皆怒；及因此得出，乃更善寵。彪見漢室衰微，政在曹氏，遂稱腳攣，<span class="jiazhu">攣，閭緣翻，牽縮也。</span>積十餘年不行，由是得免於禍。</p>
<p class="em2 strong" id="online_toc_57"><a class="gg-link" href="#online_toc_57"></a><span class="yinwen">11</span>馬日磾喪至京師，<span class="jiazhu">日磾死，見六十一卷興平元年。磾，丁奚翻。</span>朝廷議欲加禮，孔融曰：<span class="yinhao">「日磾以上公之尊，秉髦節之使，<span class="jiazhu">使，疏吏翻。</span>而曲媚姦臣，爲所牽率，王室大臣，豈得以見脅爲辭！聖上哀矜舊臣，未忍追按，不宜加禮。」</span>朝廷從之。金尙喪至京師，詔百官弔祭，拜其子瑋爲郎中。</p>
<p class="em2 strong" id="online_toc_58"><a class="gg-link" href="#online_toc_58"></a><span class="yinwen">12</span>冬，十一月，曹操復攻張繡，<span class="jiazhu">復，扶又翻，又如字。</span>拔湖陽，<span class="jiazhu">湖陽縣，屬南陽郡。</span>禽劉表將鄧濟；又攻舞陰，下之。</p>
<p class="em2 strong" id="online_toc_59"><a class="gg-link" href="#online_toc_59"></a><span class="yinwen">13</span>韓暹、楊奉在下邳，寇掠徐、揚間，軍飢餓，辭呂布，欲詣荊州；布不聽。奉知劉備與布有宿憾，私與備相聞，欲共擊布；備陽許之。奉引軍詣沛，備請奉入城，飲食未半，於座上縛奉，斬之。暹失奉，孤特，與十餘騎歸幷州，爲杼秋令張宣所殺。<span class="jiazhu">杼秋縣，前漢屬梁國，後漢屬沛國。師古曰：杼，音食汝翻。</span>胡才、李樂留河東，才爲怨家所殺，<span class="jiazhu">怨，於元翻。</span>樂自病死。郭汜爲其將伍習所殺。</p>
<p class="em2 strong" id="online_toc_60"><a class="gg-link" href="#online_toc_60"></a><span class="yinwen">14</span>潁川杜襲、趙儼、繁欽避亂荊州，<span class="jiazhu">繁，音婆。<span class="shu-ming">左傳</span>：殷民七族，有繁氏。西漢有御史大夫繁延壽。</span>劉表俱待以賓禮。欽數見奇於表，<span class="jiazhu">數，所角翻。見，賢遍翻；下見能同。</span>襲喻之曰：<span class="yinhao">「吾所以與子俱來者，徒欲全身以待時耳，豈謂劉牧當爲撥亂之主而規長者委身哉！<span class="jiazhu">長，知兩翻。</span>子若見能不已，非吾徒也，吾與子絕矣！」</span>欽慨然曰：<span class="yinhao">「請敬受命！」</span>及曹操迎天子都許，儼謂欽曰：<span class="yinhao">「曹鎭東必能匡濟華夏，<span class="jiazhu">夏，戶雅翻；下同。</span>吾知歸矣！」</span>遂還詣操，操以儼爲朗陵長。<span class="jiazhu">朗陵縣，屬汝南郡。長，知兩翻。</span></p>
<p class="em2 strong" id="online_toc_61"><a class="gg-link" href="#online_toc_61"></a>陽安都尉江夏李通妻伯父犯法，<span class="jiazhu">操分汝南二縣置陽安都尉。</span>儼收治，致之大辟。<span class="jiazhu">治，直之翻。辟，毗亦翻。</span>時殺生之柄，決於牧守，<span class="jiazhu">守，式又翻。</span>通妻子號泣以請其命。<span class="jiazhu">號，戶刀翻。</span>通曰：<span class="yinhao">「方與曹公戮力，義不以私廢公！」</span>嘉儼執憲不阿，與爲親交。</p>
<div class="yeartoc" id="year_toc_198"><p class="strong" id="online_toc_62"><a class="gg-link" href="#online_toc_62"></a><span class="section" id="title-5"><span data-head-description="孝獻皇帝丁" data-head-level="h4" data-head-title="建安三年">三年</span></span><span class="biaozhusup" data-rel="">（戊寅、一九八年）</span></p></div>
<p class="em2 strong" id="online_toc_63"><a class="gg-link" href="#online_toc_63"></a><span class="yinwen">1</span>春，正月，曹操還許。<span class="jiazhu">攻張繡而還也。</span>三月，將復擊張繡。<span class="jiazhu">復，扶又翻。</span>荀攸曰：<span class="yinhao">「繡與劉表相恃爲強；然繡以遊軍仰食於表，<span class="jiazhu">仰，牛向翻。</span>表不能供也，勢必乖離。不如緩軍以待之，可誘而致也；<span class="jiazhu">誘，音酉。</span>若急之，其勢必相救。」</span>操不從，圍繡於穰。</p>
<p class="em2 strong" id="online_toc_64"><a class="gg-link" href="#online_toc_64"></a><span class="yinwen">2</span>夏，四月，使謁者僕射裴茂，<span class="jiazhu"><span class="shu-ming">姓譜</span>：伯益之後，封𨛬鄕，因以爲氏，後徙封解邑，乃去<span class="yinhao">「邑」</span>從<span class="yinhao">「衣」</span>。</span>詔關中諸將段煨等討李傕，夷其三族。<span class="jiazhu">董卓之黨，於是盡矣。煨，烏回翻。傕，古岳翻。</span>以煨爲安南將軍，封闅鄕侯。<span class="jiazhu">闃，音旻。</span></p>
<p class="em2 strong" id="online_toc_65"><a class="gg-link" href="#online_toc_65"></a><span class="yinwen">3</span>初，袁紹每得詔書，患其有不便於己者，欲移天子自近，使說曹操以許下埤溼，<span class="jiazhu">近，其靳翻。說，輸芮翻；下同。埤，皮弭翻，又讀與卑同。</span>雒陽殘破，宜徙都鄄城以就全實；<span class="jiazhu">鄄，音絹。</span>操拒之。田豐說紹曰：<span class="yinhao">「徙都之計，旣不克從，宜早圖許，奉迎天子，動託詔書，號令海內，此算之上者。不爾，終爲人所禽，雖悔無益也。」</span>紹不從。</p>
<p class="em2 strong" id="online_toc_66"><a class="gg-link" href="#online_toc_66"></a>會紹亡卒詣操，云田豐勸紹襲許，操解穰圍而還，<span class="jiazhu">還，從宣翻，又如字。</span>張繡率衆追之。五月，劉表遣兵救繡，屯於安衆，守險以絕軍後。<span class="jiazhu"><span class="shu-ming">水經註</span>：梅溪水出南陽宛縣北紫山，南逕杜衍縣東，土地墊下，湍溪是注，古人於安衆堨之，令遊水是瀦，謂之安衆港。<span class="shu-ming">郡國志</span>，南陽郡有安衆侯國。</span>操與荀彧書曰：<span class="yinhao">「吾到安衆，破繡必矣。」</span>及到安衆，操軍前後受敵，操乃夜鑿險僞遁。表、繡悉軍來追，操縱奇兵步騎夾攻，大破之。他日，彧問操：<span class="yinhao">「前策賊必破，何也？」</span>操曰：<span class="yinhao">「虜遏吾歸師，而與吾死地，<span class="jiazhu"><span class="shu-ming">兵法</span>曰：歸師勿遏。又曰：置之死地而後生。</span>吾是以知勝矣。」</span></p>
<p class="em2 strong" id="online_toc_67"><a class="gg-link" href="#online_toc_67"></a>繡之追操也，賈詡止之曰：<span class="yinhao">「不可追也，追必敗。」</span>繡不聽，進兵交戰，大敗而還。詡登城謂繡曰：<span class="yinhao">「促更追之，更戰必勝。」</span>繡謝曰：<span class="yinhao">「不用公言，以至於此，今已敗，柰何復追？」</span><span class="jiazhu">復，扶又翻；下同。</span>詡曰：<span class="yinhao">「兵勢有變，促追之！」</span><span class="jiazhu">言兵勢無常，審知其變，則因敗而爲勝。</span>繡素信詡言，遂收散卒更追，合戰，果以勝還。<span class="jiazhu">此亦小勝耳。</span>乃問詡曰：<span class="yinhao">「繡以精兵追退軍而公曰必敗，以敗卒擊勝兵而公曰必克，悉如公言，何也？」</span>詡曰：<span class="yinhao">「此易知耳。<span class="jiazhu">易，以豉翻。</span>將軍雖善用兵，非曹公敵也。曹公軍新退，必自斷後，<span class="jiazhu">斷，丁管翻；下同。</span>故知必敗。曹公攻將軍，旣無失策，力未盡而一朝引退，必國內有故也。<span class="jiazhu">有故，謂有變也。</span>已破將軍，必輕軍速進，留諸將斷後，諸將雖勇，非將軍敵，故雖用敗兵而戰必勝也。」</span>繡乃服。</p>
<p class="em2 strong" id="online_toc_68"><a class="gg-link" href="#online_toc_68"></a><span class="yinwen">4</span>呂布復與袁術通，遣其中郎將高順及北地太守鴈門張遼攻劉備；<span class="jiazhu">布以遼遙領北地太守耳。</span>曹操遣將軍夏侯惇救之，爲順等所敗。<span class="jiazhu">敗，補邁翻。</span>秋，九月，順等破沛城，虜備妻子，備單身走。</p>
<p class="em2 strong" id="online_toc_69"><a class="gg-link" href="#online_toc_69"></a>曹操欲自擊布，諸將皆曰：<span class="yinhao">「劉表、張繡在後，而遠襲呂布，其危必也。」</span>荀攸曰：<span class="yinhao">「表、繡新破，勢不敢動。布驍猛，又恃袁術，若從橫淮、泗間，<span class="jiazhu">驍，堅堯翻。從，子容翻。</span>豪傑必應之。今乘其初叛，衆心未一，往可破也。」</span>操曰：<span class="yinhao">「善！」</span>比行，泰山屯帥臧霸、孫觀、吳敦、尹禮、昌豨等皆附於布。<span class="jiazhu">比，必寐翻。帥，所類翻。豨，許豈翻，又音希。史言攸料敵之審。<span class="shu-ming">姓譜</span>：昌姓，昌意之後。</span>操與劉備遇於梁，進至彭城。陳宮謂布：<span class="yinhao">「宜逆擊之，以逸待勞，無不克也。」</span>布曰：<span class="yinhao">「不如待其來，蹙著泗水中。」</span><span class="jiazhu">著，直略翻。</span>冬，十月，操屠彭城。廣陵太守陳登率郡兵爲操先驅，進至下邳。布自將屢與操戰，皆大敗，<span class="jiazhu">將，卽亮翻。</span>還保城，不敢出。</p>
<p class="em2 strong" id="online_toc_70"><a class="gg-link" href="#online_toc_70"></a>操遺布書，爲陳禍福；<span class="jiazhu">遺，于季翻。爲，于僞翻。</span>布懼，欲降。<span class="jiazhu">降，戶江翻。</span>陳宮曰：<span class="yinhao">「曹操遠來，勢不能久。將軍若以步騎出屯於外，宮將餘衆閉守於內，若向將軍，宮引兵而攻其背；若但攻城，則將軍救於外。不過旬月，操軍食盡，擊之，可破也。」</span>布然之，欲使宮與高順守城，自將騎斷操糧道。<span class="jiazhu">斷，丁管翻。</span>布妻謂布曰：<span class="yinhao">「宮、順素不和，將軍一出，宮、順必不同心共城守也，如有蹉跌，<span class="jiazhu">蹉，昌何翻。跌，徒結翻。</span>將軍當於何自立乎！且曹氏待公臺如赤子，猶舍而歸我。<span class="jiazhu">陳宮字公臺；歸布事，見上卷興平元年。舍，讀曰捨。</span>今將軍厚公臺不過曹氏，而欲委全城，捐妻子，孤軍遠出，若一旦有變，妾豈得復爲將軍妻哉！」</span><span class="jiazhu">復，扶又翻；下同。</span>布乃止；潛遣其官屬許汜、王楷求救於袁術。<span class="jiazhu">汜，音祀。</span>術曰：<span class="yinhao">「布不與我女，理自當敗，何爲復來？」</span>汜、楷曰：<span class="yinhao">「明上今不救布，爲自敗耳；布破，明上亦破也。」</span><span class="jiazhu">術時僭號，故稱之爲明上。</span>術乃嚴兵爲布作聲援。布恐術爲女不至，故不遣救兵，以緜纏女身縛著馬上，夜自送女出，與操守兵相觸，格射不得過，復還城。<span class="jiazhu">爲，于僞翻。著，直略翻。射，而亦翻。</span></p>
<p class="em2 strong" id="online_toc_71"><a class="gg-link" href="#online_toc_71"></a>河內太守張楊素與布善，欲救之，不能，乃出兵東市，<span class="jiazhu">野王縣東市也。</span>遙爲之勢。十一月，楊將楊醜殺楊以應操，別將眭固復殺醜，<span class="jiazhu">眭，息隨翻。</span>將其衆北合袁紹。楊性仁和，無威刑，下人謀反發覺，對之涕泣，輒原不問，故及於難。<span class="jiazhu">難，乃旦翻。</span></p>
<p class="em2 strong" id="online_toc_72"><a class="gg-link" href="#online_toc_72"></a>操掘塹圍下邳，積久，士卒疲敝，欲還。荀攸、郭嘉曰：<span class="yinhao">「呂布勇而無謀，今屢戰皆北，銳氣衰矣。三軍以將爲主，<span class="jiazhu">將，卽亮翻。</span>主衰則軍無奮意。陳宮有智而遲，今及布氣之未復，宮謀之未定，急攻之，布可拔也。」</span>乃引沂、泗灌城，<span class="jiazhu">泗水東南流，過下邳縣西，沂水南流，亦至下邳縣西，而南入于泗，故併引二水以灌城。<span class="shu-ming">水經註</span>：沂水於下邳縣北，西流分爲二水：一水於城北西南入泗，一水逕城東屈從縣南，亦注泗，謂之小沂水，水上有橋，張良遇黃石公處也。操於此處引沂、泗灌城。</span>月餘，布益困迫，<span class="jiazhu"><span class="shu-ming">考異</span>曰：范<span class="shu-ming">書·布傳</span>云<span class="yinhao">「灌其城三月」</span>，<span class="shu-ming">魏志·傳</span>亦曰<span class="yinhao">「圍之三月」</span>。按操以十月至下邳，及殺布，共在一季，不可言三月。今從<span class="shu-ming">魏志·武紀</span>。</span>臨城謂操軍士曰：<span class="yinhao">「卿曹無相困我，我當自首於明公。」</span><span class="jiazhu">首，式救翻。</span>陳宮曰：<span class="yinhao">「逆賊曹操，何等明公！今日降之，<span class="jiazhu">降，戶江翻；下同。</span>若卵投石，豈可得全也！」</span></p>
<p class="em2 strong" id="online_toc_73"><a class="gg-link" href="#online_toc_73"></a>布將侯成亡其名馬，已而復得之，諸將合禮以賀成，成分酒肉先入獻布。布怒曰：<span class="yinhao">「布禁酒而卿等醞釀，爲欲因酒共謀布邪！」</span>成忿懼，十二月，癸酉，成與諸將宋憲、魏續等共執陳宮、高順，率其衆降。布與麾下登白門樓。<span class="jiazhu"><span class="shu-ming">水經註</span>：下邳城南門名白門。宋武<span class="shu-ming">北征記</span>曰：下邳城有三重，大城周四里，呂布所守也。魏武禽布於白門，大城之門也。宋白曰：下邳中城，南臨白樓門。</span>兵圍之急，布令左右取其首詣操，左右不忍，乃下降。</p>
<p class="em2 strong" id="online_toc_74"><a class="gg-link" href="#online_toc_74"></a>布見操曰：<span class="yinhao">「今日已往，天下定矣。」</span>操曰：<span class="yinhao">「何以言之？」</span>布曰：<span class="yinhao">「明公之所患不過於布，今已服矣。若令布將騎，明公將步，天下不足定也。」</span><span class="jiazhu">將，卽亮翻。騎，奇寄翻。</span>顧謂劉備曰：<span class="yinhao">「玄德，卿爲坐上客，<span class="jiazhu">坐，徂臥翻。</span>我爲降虜，繩縛我急，獨不可一言邪？」</span>操笑曰：<span class="yinhao">「縛虎不得不急。」</span>乃命緩布縛，劉備曰：<span class="yinhao">「不可。<span class="jiazhu"><span class="shu-ming">考異</span>曰：<span class="shu-ming">獻帝春秋</span>曰：<span class="yinhao">「太祖意欲活布，命使寬縛，主簿王必趨進曰：『布，勍虜也，其衆近在外，不可寬也。』太祖曰：『本欲相緩，主簿復不聽，如之何？』」</span>今從范<span class="shu-ming">書</span>、陳<span class="shu-ming">志</span>。</span>明公不見呂布事丁建陽、董太師乎！」</span><span class="jiazhu">丁原，字建陽，董卓，官至太師，布皆殺之，事見五十九卷靈帝中平六年及六十卷初平三年。</span>操頷之。<span class="jiazhu">頷之者，微動頤頷以應之。</span>布目備曰：<span class="yinhao">「大耳兒，最叵信！」</span><span class="jiazhu">備顧自見其耳，故云然。叵，普火翻，不可也。洪邁曰：叵爲不可，此以切腳稱也。</span></p>
<p class="em2 strong" id="online_toc_75"><a class="gg-link" href="#online_toc_75"></a>操謂陳宮曰：<span class="yinhao">「公臺平生自謂智有餘，今竟何如！」</span>宮指布曰：<span class="yinhao">「是子不用宮言，以至於此。若其見從，亦未必爲禽也。」</span>操曰：<span class="yinhao">「柰卿老母何？」</span>宮曰：<span class="yinhao">「宮聞以孝治天下者不害人之親，<span class="jiazhu">治，直之翻。</span>老母存否，在明公，不在宮也。」</span>操曰：<span class="yinhao">「柰卿妻子何？」</span>宮曰：<span class="yinhao">「宮聞施仁政於天下者不絕人之祀，妻子存否，在明公，不在宮也。」</span>操未復言。宮請就刑，遂出，不顧，操爲之泣涕，<span class="jiazhu">復，扶又翻。爲，于僞翻。</span>幷布、順皆縊殺之，傳首許市。操召陳宮之母，養之終其身，嫁宮女，撫視其家，皆厚於初。<span class="jiazhu">操厚陳宮之家而不肯存孔融之嗣，必陳宮之妻子，可保其無能爲也。</span></p>
<p class="em2 strong" id="online_toc_76"><a class="gg-link" href="#online_toc_76"></a>前尙書令陳紀、紀子羣在布軍中，操皆禮用之。張遼將其衆降，拜中郎將。臧霸自亡匿，操募索得之，<span class="jiazhu">索，山客翻。</span>使霸招吳敦、尹禮、孫觀等，皆詣操降。操乃分琅邪、東海爲城陽、利城、昌慮郡，<span class="jiazhu">城陽，西漢王國，光武省，併入琅邪。利城、昌慮二縣，皆屬東海。此蓋因諸屯帥所居，而分爲郡也。慮，師古音廬。</span>悉以霸等爲守相。</p>
<p class="em2 strong" id="online_toc_77"><a class="gg-link" href="#online_toc_77"></a>初，操在兗州，以徐翕、毛暉爲將。及兗州亂，翕、暉皆叛。兗州旣定，翕、暉亡命投霸。操語劉備，<span class="jiazhu">語，牛倨翻。</span>令霸送二首，霸謂備曰：<span class="yinhao">「霸所以能自立者，以不爲此也。霸受主公生全之恩，不敢違命；然王霸之君，可以義告，願將軍爲之辭。」</span>備以霸言白操，操歎息謂霸曰：<span class="yinhao">「此古人之事，而君能行之，孤之願也。」</span>皆以翕、暉爲郡守。<span class="jiazhu">守，式又翻。</span>陳登以功加伏波將軍。</p>
<p class="em2 strong" id="online_toc_78"><a class="gg-link" href="#online_toc_78"></a><span class="yinwen">5</span>劉表與袁紹深相結約。治中鄧羲諫表，表曰：<span class="yinhao">「內不失貢職，外不背盟主，<span class="jiazhu">背，蒲妹翻。</span>此天下之達義也。治中獨何怪乎？」</span>羲乃辭疾而退。</p>
<p class="em2 strong" id="online_toc_79"><a class="gg-link" href="#online_toc_79"></a>長沙太守張羨，性屈強，<span class="jiazhu">屈，渠勿翻。強，巨兩翻。屈強，梗戾不順從貌。</span>表不禮焉。郡人桓階說羨舉長沙、零陵、桂陽三郡以拒表，遣使附於曹操，羨從之。<span class="jiazhu">說，輸芮翻。<span class="shu-ming">考異</span>曰：<span class="shu-ming">魏志·桓階傳</span>，袁、曹相拒官渡而階說羨。按范<span class="shu-ming">書·劉表傳</span>，建安三年，羨拒表，在官渡前也。</span></p>
<p class="em2 strong" id="online_toc_80"><a class="gg-link" href="#online_toc_80"></a><span class="yinwen">6</span>孫策遣其正議校尉張紘獻方物，<span class="jiazhu">正議校尉，亦孫策私所署置。</span>曹操欲撫納之，表策爲討逆將軍，<span class="jiazhu">討逆將軍，亦創置也。</span>封吳侯；<span class="jiazhu">由烏程徙封吳，進其封也。<span class="shu-ming">考異</span>曰：<span class="shu-ming">江表傳</span>曰：<span class="yinhao">「倍於元年所獻。其年，制書拜討逆，封吳侯。」</span>按策貢獻在二年，非元年也。又陳<span class="shu-ming">志·紘傳</span>曰：<span class="yinhao">「建安四年，遣紘奉章詣許。」</span>按<span class="shu-ming">吳書</span>紘述策材略、忠款，曹公乃優文褒崇，改號加封。然則紘來在策封吳侯前，<span class="shu-ming">本傳</span>誤也。</span>以弟女配策弟匡，又爲子彰取孫賁女；<span class="jiazhu">爲，于僞翻。取，讀曰娶。</span>禮辟策弟權、翊；<span class="jiazhu">操禮辟權、翊，欲其至以爲質耳。</span>以張紘爲侍御史。</p>
<p class="em2 strong" id="online_toc_81"><a class="gg-link" href="#online_toc_81"></a>袁術以周瑜爲居巢長，以臨淮魯肅爲東城長。<span class="jiazhu">居巢縣，屬廬江郡。東城縣，前漢屬九江郡，後漢省，當是術復置也。長，知兩翻。</span>瑜、肅知術終無所成，皆棄官渡江從孫策，策以瑜爲建威中郎將。肅因家於曲阿。</p>
<p class="em2 strong" id="online_toc_82"><a class="gg-link" href="#online_toc_82"></a>曹操表徵王朗，策遣朗還。操以朗爲諫議大夫，參司空軍事。<span class="jiazhu">參軍事昉於魏、晉之間，位望頗重，孫楚謂石苞曰：<span class="yinhao">「天子命我參卿軍事」</span>是也。自是以後，位望輕矣。</span></p>
<p class="em2 strong" id="online_toc_83"><a class="gg-link" href="#online_toc_83"></a>袁術遣間使<span class="jiazhu">間，古莧翻。使，疏吏翻。</span>齎印綬與丹陽宗帥祖郎等，<span class="jiazhu">帥，所類翻。</span>使激動山越，共圖孫策。劉繇之奔豫章也，太史慈遁於蕪湖山中，自稱丹陽太守。策已定宣城以東，惟涇以西六縣未服，慈因進住涇縣，大爲山越所附。<span class="jiazhu">蕪湖、涇縣皆屬丹陽郡。宣城縣前漢亦屬丹陽，後漢省。晉太康元年，分丹陽立宣城郡，復置縣屬焉。山越，越民依阻山險而居者。</span>於是策自將討祖郎於陵陽，禽之。<span class="jiazhu">陵陽縣，屬丹陽郡。陵陽子明得仙於此，縣山因名。</span>策謂郎曰：<span class="yinhao">「爾昔襲孤，<span class="jiazhu">事見上卷興平元年。</span>斫孤馬鞍，今創軍立事，除棄宿恨，惟取能用，與天下通耳，非但汝，汝勿恐怖。」</span><span class="jiazhu">怖，普布翻。</span>郎叩頭謝罪，卽破械，署門下賊曹。又討太史慈於勇里，<span class="jiazhu">勇里，在涇縣。</span>禽之，解縛，捉其手<span class="jiazhu">捉，執也。</span>曰：<span class="yinhao">「寧識神亭時邪？若卿爾時得我云何？」</span><span class="jiazhu">神亭事見上卷興平二年。</span>慈曰：<span class="yinhao">「未可量也。」</span> <span class="jiazhu">量，音良。</span> 策大笑曰：<span class="yinhao">「今日之事，當與卿共之。聞卿有烈義，天下智士也，<span class="jiazhu">慈，東萊人，少爲郡奏曹史。時郡與州有隙，交章以聞，而州章先到雒，慈劫取壞之，由是知名。後赴孔融之急，詣劉備求救，此策所謂烈義也。</span>但所託未得其人耳。<span class="jiazhu">謂劉繇也。</span>孤是卿知己，勿憂不如意也。」</span>卽署門下督。軍還，祖郎、太史慈俱在前導，軍人以爲榮。</p>
<p class="em2 strong" id="online_toc_84"><a class="gg-link" href="#online_toc_84"></a>會劉繇卒於豫章，士衆萬餘人，欲奉豫章太守華歆爲主。歆以爲<span class="yinhao">「因時擅命，非人臣所宜」</span>，衆守之連月，卒謝遣之，<span class="jiazhu">卒，子恤翻。華，戶外翻。</span>其衆未有所附。策命太史慈往撫安之，謂慈曰：<span class="yinhao">「劉牧往責吾爲袁氏攻廬江，<span class="jiazhu">劉繇奉王命牧揚州，故以稱之。攻廬江事見上卷興平元年。爲，于僞翻。</span>吾先君兵數千人，盡在公路許。吾志在立事，安得不屈意於公路以求之乎！其後不遵臣節，諫之不從，<span class="jiazhu">事見建安元年。</span>丈夫義交，苟有大故，不得不離，吾交求公路及絕之本末如此，恨不及其生時與共論辯也。今兒子在豫章，卿往視之，幷宣孤意於其部曲，部曲樂來者與俱來，不樂來者且安慰之。<span class="jiazhu">樂，音洛。</span>幷觀華子魚所以牧御方規何如。<span class="jiazhu">華歆，字子魚。</span>卿須幾兵，多少隨意。」</span>慈曰：<span class="yinhao">「慈有不赦之罪，將軍量同桓、文，當盡死以報德。今並息兵，兵不宜多，將數十人足矣。」</span>左右皆曰：<span class="yinhao">「慈必北去不還。」</span>策曰：<span class="yinhao">「子義捨我，當復從誰！」</span><span class="jiazhu">復，扶又翻。</span>餞送昌門，<span class="jiazhu"><span class="shu-ming">孫權記註</span>曰：吳西郭門曰閶門，夫差作，以天門通閶闔，故名之。後春申君改曰昌門。</span>把腕別曰：<span class="jiazhu">腕，烏貫翻。</span><span class="yinhao">「何時能還？」</span>答曰：<span class="yinhao">「不過六十日。」</span>慈行，議者猶紛紜言遣之非計。策曰：<span class="yinhao">「諸君勿復言，孤斷之詳矣。<span class="jiazhu">斷，丁亂翻。</span>太史子義雖氣勇有膽烈，然非縱橫之人，<span class="jiazhu">縱，子容翻。</span>其必秉道義，重然諾，<span class="jiazhu">然，是也，決辭也。諾，應也，許辭也。重，不輕也。</span>一以意許知己，死亡不相負，諸君勿憂也。」</span>慈果如期而反，謂策曰：<span class="yinhao">「華子魚，良德也，然無他方規，自守而已。又，丹陽僮芝，自擅廬陵，<span class="jiazhu">僮，姓也。<span class="shu-ming">風俗通</span>：漢有交趾刺史僮尹。一曰：僮，卽童也，顓頊子老童之後，或從<span class="yinhao">「人」</span>。廬陵縣，屬豫章郡。</span>番陽民帥別立宗部，言『我已別立郡海昏上繚，不受發召』，<span class="jiazhu">番陽縣，屬豫章郡。宗部，卽所謂江南宗賊也。帥，所類翻。海昏縣屬豫章郡。時郡民數千家，自相結聚，作宗伍，壁於上繚。<span class="shu-ming">水經註</span>：僚水導源建昌縣，漢元帝永光二年，分海昏立。僚水又東經新興縣，漢中平中立。僚水又經海昏縣，謂上僚水。繚，讀曰僚。</span>子魚但覩視之而已。」</span>策拊掌大笑，遂有兼幷之志。</p>
<p class="em2 strong" id="online_toc_85"><a class="gg-link" href="#online_toc_85"></a><span class="yinwen">7</span>袁紹連年攻公孫瓚，不能克，以書諭之，欲相與釋憾連和；瓚不答，而增脩守備，謂長史太原關靖曰：<span class="yinhao">「當今四方虎爭，無有能坐吾城下相守經年者明矣，袁本初其若我何！」</span>紹於是大興兵以攻瓚。先是瓚別將有爲敵所圍者，瓚不救，<span class="jiazhu">先，悉薦翻。</span>曰：<span class="yinhao">「救一人，使後將恃救，不肯力戰。」</span>及紹來攻，瓚南界別營，自度守則不能自固，<span class="jiazhu">度，徒洛翻。</span>又知必不見救，或降或潰。紹軍徑至其門，<span class="jiazhu">易京之門也。</span>瓚遣子續請救於黑山諸帥，<span class="jiazhu">黑山諸帥，張燕等也。帥，所類翻。</span>而欲自將突騎出傍西山，<span class="jiazhu">自易京西抵故安閻鄕以西，諸山連接中山之界，山谷深廣，皆黑山諸賊所依阻。傍，步浪翻。</span>擁黑山之衆侵掠冀州，橫斷紹後。<span class="jiazhu">斷，丁管翻。</span>關靖諫曰：<span class="yinhao">「今將軍將士莫不懷瓦解之心，所以猶能相守者，顧戀其居處老少，<span class="jiazhu">處，昌呂翻。</span>而恃將軍爲主故耳。堅守曠日，或可使紹自退。若舍之而出，<span class="jiazhu">舍，讀曰捨。</span>後無鎭重，易京之危，可立待也。」</span>瓚乃止。紹漸相攻逼，瓚衆日䠞。<span class="jiazhu">䠞，子六翻。</span></p>
</div></body></html>