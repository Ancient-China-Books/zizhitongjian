<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-Hant" xml:lang="zh-Hant">
 <head>
  <link href="../Styles/page_styles.css" rel="stylesheet" type="text/css"/>
  <link href="../Styles/stylesheet.css" rel="stylesheet" type="text/css"/>
  <title id="toc_1">
   ◎獎諭詔書
  </title>
 </head>
 <body>
  <div id="text">
   <h1>
    <span class="section" id="title-1">
     <span data-head-description="" data-head-level="h2" data-head-title="獎諭詔書">
      獎諭詔書
     </span>
    </span>
   </h1>
   <hr/>
   <p class="em2 strong">
    敕司馬光修《資治通鑑》成事：
   </p>
   <p class="em2 strong">
    史學之廢久矣，紀次無法，論議不明，豈足以示懲勸，明久遠哉！卿博學多聞，貫穿今古，上自晚周，下迄五代，發揮綴緝，成一家之書，褒貶去取，有所據依。省閱以還，良深嘉歎！今賜卿銀絹、對衣、腰帶、鞍轡馬，具如別錄，至可領也。故茲獎諭。想宜知悉。
   </p>
   <p class="em2 strong">
    冬寒，卿比平安好。遣書，指不多及。十五日。
   </p>
   <p class="em2 strong">
    元豐八年九月十七日，准尚書省劄子，奉聖旨，重行校定。
   </p>
   <p class="em2 strong">
    元祐元年十月十四日，奉聖旨，下杭州鏤板。
   </p>
  </div>
 </body>
</html>