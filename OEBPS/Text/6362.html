<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百一十八·唐紀三十四·肅宗文明武德大聖大宣孝皇帝上之下</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="唐紀三十四">唐紀三十四</span></span></h1>
<p><span class="jiazhu">起柔兆涒灘<span class="biaozhusup" data-rel="（丙申）"></span>五月，至九月，不滿一年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="肅宗文明武德大聖大宣孝皇帝上之下">肅宗文明武德大聖大宣孝皇帝上之下</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="至德元載">至德元載</span></span><span class="biaozhusup" data-rel="（丙申、西元七五六年）"></span><span class="jiazhu">載，祖亥翻。</span></p>
<p class="em2 strong"><span class="yinwen">1</span>五月，丁巳，炅衆潰，走保南陽，<span class="jiazhu">炅，古迥翻。炅不書姓，承上卷安祿山將攻魯炅事也。炅自潁川走保南陽。《考異》曰：《玄宗實錄》云：<span class="yinhao">「炅攜百姓數千人奔順陽川。」</span>今從《舊傳》。</span>賊就圍之。太常卿張垍薦夷陵太守虢王巨有勇略，上徵吳王祗爲太僕卿，<span class="jiazhu">垍，其冀翻。夷陵郡，峽州。守，式又翻。上，亦謂玄宗，自靈武卽位後，玄宗稱<span class="yinhao">「上皇」</span>，稱肅宗爲<span class="yinhao">「上」</span>。</span>以巨爲陳留·譙郡太守、河南節度使，兼統嶺南節度使何履光、<span class="jiazhu">陳留郡，汴州。譙州，亳州。此二郡太守也。是年升五府經略討擊使爲嶺南節度使，領廣、韶、循、潮、康、瀧、端、新、封、春、勤、羅、潘、高、思［恩］、雷、崖、瓊、振、儋、萬安、軍［藤］二十二州，治廣州。</span>黔中節度使趙國珍、<span class="jiazhu">趙國珍，牂柯別部充州蠻酋趙君道之裔。楊國忠兼劍南節度，以國珍有方略，授黔中都督，護五溪十餘年，天下方亂，其所部獨寧。按《新書·方鎭表》：開元二十六年，黔州置五溪諸州經略使，天寶十四載，增領守捉使，代宗大曆四年，始置辰、溪、巫、錦、業五州都團練守捉觀察處置使，憲宗元和三年，黔州觀察增領涪州，唐末，始於黔州置節鎭。疑此時趙國珍未得建節。至明年，《通鑑》書置黔中節度，必有所據。</span>南陽節度使魯炅。國珍，本牂柯夷也。<span class="jiazhu">牂，音臧。柯，音哥。</span>戊辰，巨引兵自藍田出，趣南陽。<span class="jiazhu">趣，七喻翻。</span>賊聞之，解圍走。</p>
<p class="em2 strong"><span class="yinwen">2</span>令狐潮復引兵攻雍丘。潮與張巡有舊，於城下相勞苦如平生，潮因說巡曰：<span class="jiazhu">復，扶又翻。勞，力到翻。說，式芮翻。</span><span class="yinhao">「天下事去矣，足下堅守危城，欲誰爲乎？」</span><span class="jiazhu">爲，于僞翻。</span>巡曰：<span class="yinhao">「足下平生以忠義自許，今日之舉，忠義何在！」</span>潮慚而退。</p>
<p class="em2 strong"><span class="yinwen">3</span>郭子儀、李光弼還常山，<span class="jiazhu">還，從宣翻，又音如字。</span>史思明收散卒數萬踵其後。子儀選驍騎更挑戰，<span class="jiazhu">驍，堅堯翻。騎，奇寄翻。更，工衡翻。挑，徒了翻。</span>三日，至行唐，<span class="jiazhu">卽漢南行唐縣，屬常山郡。《九域志》：在郡北五十五里。</span>賊疲，乃退。子儀乘之，又敗之於沙河。<span class="jiazhu">沙河在新樂、行唐二縣之間。敗，補邁翻。</span>蔡希德至洛陽，安祿山復使將步騎二萬人北就思明，<span class="jiazhu">復，扶又翻。將，卽亮翻，又音如字。</span>又使牛廷玠發范陽等郡兵萬餘人助思明，合五萬餘人，而同羅、曳落河居五分之一。子儀至恆陽，思明隨至，<span class="jiazhu">恆，戶登翻。</span>子儀深溝高壘以待之；賊來則守，去則追之，晝則耀兵，夜斫其營，賊不得休息。數日，子儀、光弼議曰：<span class="yinhao">「賊倦矣，可以出戰。」</span><span class="jiazhu">《考異》曰：《河洛春秋》以此爲光弼語，《汾陽家傳》作子儀語，蓋二人共議耳。</span>壬午，戰于嘉山，<span class="jiazhu">據《舊史·安祿山傳》：嘉山在常山郡東。魏收《地形志》：中山郡上曲陽縣有嘉山。上曲陽，卽唐之恆陽也。《考異》曰：《實錄》云<span class="yinhao">「六月壬午」</span>，按《長曆》，六月癸未朔；壬午，五月二十九日也。《汾陽家傳》、《舊·祿山傳》亦云<span class="yinhao">「六月，戰嘉山」</span>。《河洛春秋》云：<span class="yinhao">「六月二十五日，光弼破賊於嘉山。」</span>今從《實錄》而改其月。</span>大破之，斬首四萬級，捕虜千餘人。思明墜馬，露髻跣足步走，至暮，杖折槍歸營，<span class="jiazhu">折，而設翻。</span>奔于博陵；光弼就圍之，軍聲大振。於是河北十餘郡皆殺賊守將而降。<span class="jiazhu">將，卽亮翻；下同。降，戶江翻；下同。《考異》曰：《河洛春秋》云：<span class="yinhao">「五月，蔡希德從東都見祿山，祿山又與馬步二萬人，至邢州，取堯山、招慶，射趙州東界，效曲、鼓、鹿城間，渡洿池水，入無極，至定州。牛介從幽州占歸、檀、幽、易，兼大同、紇、蠟共萬餘人，帖思明。思明軍旣壯，共五萬餘人；其中精騎萬人，悉是同羅、曳落河，精於馳突。光弼以十五萬衆頓軍恆陽，樵採往來，人有難色，召有策者試之。時趙州司戶參軍先臣亡父包處遂上書與光弼曰：『思明用軍，惟將勁悍，觀其布措，實謂無謀。昔秦、趙爭山，先居者勝，豈不爲勞逸勢倍，高下相懸。今宜重出軍人有膂力者五萬，被甲兩重，陌刀各二。東有高山甚大，先令五千甲士於山上設伏，後出二千人山東取糧。賊見必追之，則奔山上。伏兵馬與一百面鼓，應山上避賊百姓，壯者亦與器械，令隨大軍；老弱者令居險固守，遙爲聲援。賊必圍山攻之；城內出五萬人，擇將二人統之，各領二萬，一將於南面，一將於城北門出。賊營悉在山東，其軍夜出，長去賊三十里行；廣張左右翼，以天曉合圍。其軍每二十五爲隊，每隊置旗兩口，鼕鼕鼓子一具，圍落纔合，則動鼓子；賊必不測人之多少。然於城東門出軍一萬人，布掌底陳，山上亦擊鼓而下，齊攻之，必克勝。』光弼尤然此計，乃出朔方計會，出人取糧。賊果然來襲，卽奔山上。至六月二十五日，依前計大破賊於嘉山陣，斬首數萬餘級，生擒數千。思明落馬步遁；至暮，拄折槍歸營。希德中槍索，押衙劉旻斫斷而走。生擒得旻。至二十六日，覆陣。二十七日，有詔至恆陽，云潼關失守，駕幸劍南。」</span>包諝專欲歸功其父，而他書皆無之。今不取。</span>漁陽路再絕，<span class="jiazhu">漁陽，卽謂范陽也。范陽郡，幽州。其後又分置薊州漁陽郡，二郡始各有分界。然范陽節度盡統幽、易、平、檀、嬀、燕等州，賊之根本實在范陽也。唐人於此時多以范陽、漁陽通言之，白居易詩所謂<span class="yinhao">「漁陽鼙鼓動地來」</span>，是以范陽通爲漁陽也。前此顏杲卿以常山返正，漁陽路絕矣；杲卿敗而復通。今郭、李破史思明，故再絕。</span>賊往來者皆輕騎竊過，多爲官軍所獲，將士家在漁陽者無不搖心。</p>
<p class="em2 strong">祿山大懼，召高尙、嚴莊詬之曰：<span class="yinhao">「汝數年敎我反，以爲萬全。今守潼關，數月不能進，北路已絕，諸軍四合，吾所有者止汴、鄭數州而已，萬全何在？汝自今勿來見我！」</span>尙、莊懼，數日不敢見。田乾眞自關下來，爲尙、莊說祿山曰：<span class="jiazhu">爲，于僞翻。說，式芮翻；下密說同。</span><span class="yinhao">「自古帝王經營大業，皆有勝敗，豈能一舉而成！今四方軍壘雖多，皆新募烏合之衆，未更行陳，<span class="jiazhu">更，工衡翻。行，戶剛翻。陳，讀曰陣。</span>豈能敵我薊北勁銳之兵，何足深憂！尙、莊皆佐命元勳，陛下一旦絕之，使諸將聞之，誰不內懼！若上下離心，臣竊爲陛下危之！」</span>祿山喜曰：<span class="yinhao">「阿浩，汝能豁我心事。」</span>卽召尙、莊，置酒酣宴，自爲之歌以侑酒，待之如初。阿浩，乾眞小字也。<span class="jiazhu">爲，于僞翻。《考異》曰：《祿山事迹》作<span class="yinhao">「阿法」</span>，今從《唐曆》、《統紀》、《舊傳》。</span>祿山議棄洛陽，走歸范陽，計未決。</p>
<p class="em2 strong">是時，天下以楊國忠驕縱召亂，莫不切齒。又，祿山起兵以誅國忠爲名，王思禮密說哥舒翰，使抗表請誅國忠，<span class="jiazhu">說，式芮翻。《考異》曰：《玄宗實錄》云：<span class="yinhao">「或勸翰：『留兵二萬守關，悉以精銳回誅楊國忠，此漢挫七國之計也，公以爲何如？』翰心許之，未發。有客泄其謀於國忠，國忠大懼。」</span>按翰若回兵誅國忠，則正與祿山無異。思禮勸翰抗表言國忠罪猶不敢，況敢舉兵乎！事必不然。且翰雖心許，他人安得知之！正由翰按兵不進，故國忠及其黨疑懼，恐翰回兵誅之，其實翰無此心也。若果欲誅國忠，則安肯慟哭出關乎！《幸蜀記》云：<span class="yinhao">「翰使王思禮至陝郡，見賊僞御史中丞、無敵將軍、平西大使崔乾祐，令傳檄與祿山，數其干紀亂常，背天逆理，且曰：『若面縛而來，束身歸死，赦爾九族，罪爾一身。如更屈強王師，遲疑未決，大軍一鼓，玉石俱焚。爾審思之，悔無及矣。』」</span>按翰與乾祐方對壘相攻，思禮軍中大將，豈可使齎罵祿山之檄詣乾祐乎！必無此理。今不取。</span>翰不應。思禮又請以三十騎劫取以來，至潼關殺之，翰曰：<span class="yinhao">「如此，乃翰反，非祿山也。」</span>或說國忠：<span class="yinhao">「今朝廷重兵盡在翰手，翰若援旗西指，<span class="jiazhu">說，式芮翻。援，于元翻。</span>於公豈不危哉！」</span>國忠大懼，乃奏：<span class="yinhao">「潼關大軍雖盛，而後無繼，萬一失利，京師可憂，請選監牧小兒三千於苑中訓練。」</span><span class="jiazhu">時監牧、五坊、禁苑之卒，率謂之小兒。</span>上許之，使劍南軍將李福德等領之。又募萬人屯灞上，令所親杜乾運將之，<span class="jiazhu">將，卽亮翻。</span>名爲禦賊，實備翰也。翰聞之，亦恐爲國忠所圖，乃表請灞上軍隸潼關；六月，癸未，召杜乾運詣關，因事斬之；國忠益懼。</p>
<p class="em2 strong">會有告崔乾祐在陜，兵不滿四千，皆羸弱無備，<span class="jiazhu">此祿山之用間也。陜，失冉翻。</span>上遣使趣哥舒翰進兵復陜、洛。<span class="jiazhu">趣，讀曰促；下以義推。</span>翰奏曰：<span class="yinhao">「祿山久習用兵，今始爲逆，豈肯無備！是必羸師以誘我，若往，正墮其計中。<span class="jiazhu">羸，倫爲翻。誘，羊久翻。</span>且賊遠來，利在速戰；官軍據險以扼之，利在堅守。況賊殘虐失衆，兵勢日蹙，將有內變；因而乘之，可不戰擒也。要在成功，何必務速！今諸道徵兵尙多未集，請且待之。」</span>郭子儀、李光弼亦上言：<span class="yinhao">「請引兵北取范陽，覆其巢穴，質賊黨妻子以招之，<span class="jiazhu">上，時掌翻。質，音致。</span>賊必內潰。潼關大軍，唯應固守以弊之，不可輕出。」</span>國忠疑翰謀己，言於上，以賊方無備，而翰逗留，將失機會。上以爲然，續遣中使趣之，項背相望。翰不得已，撫膺慟哭；丙戌，引兵出關。<span class="jiazhu">逗，音豆。使，疏吏翻。趣，讀曰促。《考異》曰：《幸蜀記》曰：<span class="yinhao">「賊將崔乾祐於陜郡西潛鋒蓄銳，臥鼓偃旗，而偵者奏云，賊全無備。上然之。」</span>又曰：<span class="yinhao">「玄宗久處太平，不練軍事，旣被國忠眩惑，中使相繼督責於公，不得已，撫膺慟哭久之，乃引師出關。國忠又令杜乾運領所募兵於馮翊境上，潛備哥舒公。公曰：『今軍出關，勢十全矣。更置乾運於側以爲疑軍，人心憂疑，卽不俟見賊，吾軍潰矣。必當併之以除內憂。』遂令衙前總管叱萬進追軍，誡之曰：『若不受追，卽便斬頭來。』乾運果不敢赴。進詐詞如欲叛哥舒，竊請見。乾運遂喜，遽見之。與語，進忽抽佩刀曰：『奉處分，取公頭。』乾運驚懼。其左右悉新招募者，悉投仗散走，進遂斬乾運，攜首至於軍門，衆皆攝氣，乃統其軍赴關。」</span>按翰若擅殺乾運而奪其軍，則是已反也，朝廷安能趣之出關乎！蓋奏乞以其軍隸潼關，朝廷已許之，翰召乾運受處分，或有所違拒，因託軍法以斬之耳。凌準《邠志》云：<span class="yinhao">「郭子儀、李光弼將進軍，聞朝廷議出潼關，圖復陜、洛，二公議曰：『哥舒公老疾昏耄，賊素知諸軍烏合，不足以戰。今祿山悉銳南馳宛、洛，賊之餘衆盡委思明，我且破之，便覆其巢。質叛徒之族，取祿山之首，其勢必矣。若潼關出師，有戰必敗。關城不守，京室有變，天下之亂，何可平之！』乃陳利害以聞，且請固關無出。」</span>《唐曆》：<span class="yinhao">「會偵人自陜至，云：『崔乾祐所將衆不滿四千，不足圖也。』上大悅。」</span>《舊·翰傳》：<span class="yinhao">「翰旣斬乾運，心不自安，又素有風疾，至是頗甚，軍中之務不復躬親，委政於行軍司馬田良丘。良丘復不敢專斷，敎令不一，頗無部伍。其將王思禮、李承光又爭長不叶，人無鬬志。」</span>今兼采之。</span></p>
<p class="em2 strong">己丑，遇崔乾祐之軍於靈寶西原。<span class="jiazhu">靈寶縣更名，見二百十五卷天寶元年。</span>乾祐據險以待之，南薄山，北阻河，隘道七十里。庚寅，官軍與乾祐會戰。<span class="jiazhu">薄，伯各翻。隘，烏介翻。《考異》曰：《肅宗實錄》：<span class="yinhao">「乙酉，翰與乾祐會戰。」</span>《舊傳》：<span class="yinhao">「四日，次靈寶西原。八日，與賊交戰。」</span>《新傳》：<span class="yinhao">「丙戌，次靈寶西原。庚寅，與乾祐戰。」</span>按翰軍旣遇賊，必不留四日然後戰。《玄宗實錄》：<span class="yinhao">「丙戌，翰出關。己丑，遇賊。庚寅，戰。」</span>此近是，今從之。《幸蜀記》亦然。</span>乾祐伏兵於險，翰與田良丘浮舟中流以觀軍勢，見乾祐兵少，趣諸軍使進。王思禮等將精兵五萬居前，龐忠等將餘兵十萬繼之，翰以兵三萬登河北阜望之，鳴鼓以助其勢。<span class="jiazhu">少，始紹翻。趣，讀曰促。將，卽亮翻，又音如字。</span>乾祐所出兵不過萬人，什什伍伍，散如列星，或疏或密，或前或卻，官軍望而笑之。乾祐嚴精兵，陳於其後。兵旣交，賊偃旗如欲遁者，官軍懈，不爲備。須臾，伏兵發，賊乘高下木石，擊殺士卒甚衆。道隘，士卒如束，槍槊不得用。翰以氈車駕馬爲前驅，欲以衝賊。日過中，東風暴急，乾祐以草車數十乘塞氈車之前，縱火焚之。<span class="jiazhu">乘，繩證翻。塞，悉則翻。《考異》曰：《幸蜀記》曰：<span class="yinhao">「野中先有官草，積數十堆，因風焚之。」</span>今從《舊傳》。</span>煙焰所被，<span class="jiazhu">被，皮義翻。</span>官軍不能開目，妄自相殺，謂賊在煙中，聚弓弩而射之。<span class="jiazhu">射，而亦翻。</span>日暮，矢盡，乃知無賊。乾祐遣同羅精騎自南山過，出官軍之後擊之，官軍首尾駭亂，不知所備，於是大敗；或棄甲竄匿山谷，或相擠排入河溺死，囂聲振天地，賊乘勝蹙之。後軍見前軍敗，皆自潰，河北軍望之亦潰。<span class="jiaozhusup">【章：十二行本「潰」下有「瞬息間兩岸皆空」七字；乙十一行本同；孔本同；張校同；退齋校同。】</span><span class="jiazhu">河北軍，翰所自將者也。</span>翰獨與麾下數百騎走，自首陽山西渡河入關。<span class="jiazhu">首陽山當是首山，衍<span class="yinhao">「陽」</span>字。首山在蒲州河東縣界，與湖城縣之荊山隔河相對。</span>關外先爲三塹，皆廣二丈，深丈，<span class="jiazhu">廣，古曠翻。深，式浸翻。</span>人馬墜其中，須臾而滿；餘衆踐之以度，<span class="jiazhu">踐，息淺翻。</span>士卒得入關者纔八千餘人。辛卯，乾祐進攻潼關，克之。</p>
<p class="em2 strong">翰至關西驛，揭牓收散卒，欲復守潼關。<span class="jiazhu">復，扶又翻。</span>蕃將火拔歸仁等以百餘騎圍驛，入謂翰曰：<span class="yinhao">「賊至矣，請公上馬。」</span>翰上馬出驛，歸仁帥衆叩頭曰：<span class="yinhao">「公以二十萬衆一戰棄之，何面目復見天子！<span class="jiazhu">帥，讀曰率。復，扶又翻。</span>且公不見高仙芝、封常清乎？<span class="jiazhu">謂軍敗必誅也。事見上卷上年。</span>請公東行。」</span>翰不可，欲下馬。歸仁以毛縶其足於馬腹，及諸將不從者，皆執之以東。<span class="jiazhu">將，卽亮翻；下同。</span>會賊將田乾眞已至，遂降之，俱送洛陽。<span class="jiazhu">降，戶江翻。</span>安祿山問翰曰：<span class="yinhao">「汝常輕我，<span class="jiazhu">事見二百十六卷天寶十一載。</span>今定何如？」</span>翰伏地對曰：<span class="yinhao">「臣肉眼不識聖人。今天下未平，李光弼在常山，李祗在東平，<span class="jiazhu">李祗，卽謂吳王祗。</span>魯炅在南陽，<span class="jiazhu">炅，古迥翻。</span>陛下留臣，使以尺書招之，不日皆下矣。」</span>祿山大喜，以翰爲司空、同平章事。謂火拔歸仁曰：<span class="yinhao">「汝叛主，不忠不義。」</span>執而斬之。翰以書招諸將，皆復書責之。祿山知不效，乃囚諸苑中。<span class="jiazhu">東都苑中也。</span>潼關旣敗，於是河東、華陰、馮翊、上洛防禦使皆棄郡走，<span class="jiazhu">河東郡，蒲州。華陰郡，華州。馮翊郡，同州。上洛郡，商州。華，戶化翻。</span>所在守兵皆散。</p>
<p class="em2 strong">是日，翰麾下來告急，上不時召見，<span class="jiazhu">見，賢遍翻。</span>但遣李福德等將監牧兵赴潼關。及暮，平安火不至，<span class="jiazhu">《六典》：唐鎭戍烽候所至，大率相去三十里。每日初夜，放煙一炬，謂之平安火。時守兵已潰，無人復舉火。</span>上始懼。壬辰，召宰相謀之。楊國忠自以身領劍南，聞安祿山反，卽令副使崔圓陰具儲偫，以備有急投之，<span class="jiazhu">相，息亮翻。令，力丁翻。使，疏吏翻。偫，直里翻。</span>至是首唱幸蜀之策。上然之。癸巳，國忠集百官於朝堂，惶懅流涕；<span class="jiazhu">朝，直遙翻；下同。懅，巨魚翻，急也。</span>問以策略，皆唯唯不對。<span class="jiazhu">唯，于癸翻。</span>國忠曰：<span class="yinhao">「人告祿山反狀已十年，上不之信。今日之事，非宰相之過。」</span>仗下，<span class="jiazhu">朝罷，則左右三衞立仗者皆休下。</span>士民驚擾奔走，不知所之，市里蕭條。國忠使韓、虢入宮，勸上入蜀。</p>
<p class="em2 strong">甲午，百官朝者什無一二。上御勤政樓，下制，云欲親征，聞者皆莫之信。以京兆尹魏方進爲御史大夫兼置頓使；京兆少尹靈昌崔光遠爲京兆尹，充西京留守；將軍邊令誠掌宮闈管鑰。託以劍南節度大使潁王璬將赴鎭，令本道設儲偫。<span class="jiazhu">璬，公了翻。偫，直里翻。</span>是日，上移仗北內。<span class="jiazhu">唐都長安，以太極宮爲西內，大明宮爲東內，興慶宮爲南內，北內當在玄武門內。又以地望言之，則自興慶宮移仗歸大明宮，興慶宮在南，大明宮在北，故亦謂大明宮爲北內。《考異》曰：《幸蜀記》：<span class="yinhao">「上遣中使曹仙領千人擊鼓於春明門外，又令燒閑廐草積，煙焰燎天。上將乘馬，楊國忠諫，以爲：『當謹守宗祧，不可輕動。』韋見素力爭，以爲：『賊勢逼近，人心不固，陛下不可不出避狄。國忠暗與賊通，其言不可聽。』往返數四，上乃從見素議。加魏方進御史大夫，充前路知頓使。」</span>按賊陷潼關，鑾輿將出，人心已危，豈有更擊鼓燒草以驚之！國忠久蓄幸蜀之謀，見素乃其所引，豈得上前有此爭論！此蓋宋巨欲歸功見素，事乃近誣。今不取。</span>旣夕，命龍武大將軍陳玄禮整比六軍，<span class="jiazhu">比，毗寐翻。</span>厚賜錢帛，選閑廐馬九百餘匹，外人皆莫之知。乙未，黎明，上獨與貴妃姊妹、皇子、妃、主、皇孫、楊國忠、韋見素、魏方進、陳玄禮及親近宦官、宮人出延秋門，<span class="jiazhu">延秋門，唐長安禁苑之西門也。程大昌《雍祿》有《漢唐要地參出圖》，唐禁苑西北，包漢長安故城。未央宮，唐後改爲通光殿；西出卽延秋門。《考異》曰：《幸蜀記》云：<span class="yinhao">「丙申，百官尙赴朝。」</span>此乙未日事，宋巨誤也。</span>妃、主、皇孫之在外者，皆委之而去。上過左藏，<span class="jiazhu">藏，徂浪翻。</span>楊國忠請焚之，曰：<span class="yinhao">「無爲賊守。」</span>上愀然曰：<span class="yinhao">「賊來不得，必更斂於百姓；不如與之，無重困吾赤子。」</span><span class="jiazhu">史記玄宗有君人之言。愀，子小翻。斂，力贍翻。</span>是日，百官猶有入朝者，至宮門，猶聞漏聲，三衞立仗儼然。<span class="jiazhu">唐朝會之制：三衞番上，分爲五仗，號衙內五衞。一曰供奉仗，以左、右衞爲之。二曰親仗，以親衞爲之。三曰勳仗，以勳衞爲之。四曰翊仗，以翊衞爲之。五曰散手仗，以親、勳、翊衞爲之。平明，傳點畢，內門開，百官入立班，皇帝升御坐，金吾將軍一人奏左、右廂內外平安，通事舍人贊，宰相、兩省官再拜升殿，內謁者承旨喚仗，左、右羽林將軍勘以木契，自東西閤而入。朝罷，皇帝步入東序門，然後放仗。內外仗隊，七刻乃下。常參輟朝日，六刻卽下。</span>門旣啓，則宮人亂出，中外擾攘，不知上所之。於是王公、士民四出逃竄，山谷細民爭入宮禁及王公第舍，盜取金寶，或乘驢上殿。又焚左藏大盈庫。崔光遠、邊令誠帥人救火，<span class="jiazhu">帥，讀曰率。</span>又募人攝府、縣官分守之，殺十餘人，乃稍定。光遠遣其子東見祿山，令誠亦以管鑰獻之。</p>
<p class="em2 strong">上過便橋，楊國忠使人焚橋。上曰：<span class="yinhao">「士庶各避賊求生，柰何絕其路！」</span>留內侍監高力士，使撲滅乃來。<span class="jiazhu">玄宗始置內侍監，秩三品，以高力士及袁思藝爲之。撲，普卜翻。</span>上遣宦者王洛卿前行，告諭郡縣置頓。食時，至咸陽望賢宮，<span class="jiazhu">咸陽縣，在京城西四十里。望賢宮，在縣東。</span>洛卿與縣令俱逃，中使徵召，吏民莫有應者。日向中，上猶未食，楊國忠自市胡餅以獻。<span class="jiazhu">胡餅，今之蒸餅。高似孫曰：胡餅，言以胡麻著之也。崔鴻《前趙錄》：石虎諱胡，改胡餅曰麻餅。《緗素雜記》曰：有鬻胡餅者，不曉名之所謂，易其名曰爐餅。以爲胡人所啗，故曰胡餅也。</span>於是民爭獻糲飯，<span class="jiazhu">糲，盧達翻，粗也。</span>雜以麥豆；皇孫輩爭以手掬食之，須臾而盡，猶未能飽。<span class="jiazhu">《考異》曰：《唐曆》：<span class="yinhao">「至望賢頓，御馬病。上曰：『殺此馬，拆行宮舍木煮食之。』衆不忍食。」</span>《幸蜀記》：<span class="yinhao">「至望賢宮，行從皆飢。上入宮，憩於樹下，怫然若有棄海內之意。高力士覺之，遂抱上足，嗚咽開諭，上乃止。」</span>《肅宗實錄》：<span class="yinhao">「楊國忠自入市，衣袖中盛胡餅，獻上皇。」</span>《天寶亂離記》：<span class="yinhao">「六月十一日，大駕幸蜀，至望賢宮，官吏奔竄。迨曛黑，百姓有稍稍來者。上親問之：『卿家有飯否？不擇精粗，但且將來。』老幼於是競擔挈壺漿，雜之以麥子飯，送至上前。先給兵士，六宮及皇孫已下，咸以手掬而食。頃時又盡，猶不能飽。旣乏器用，又無釭燭，從駕者枕藉寢止，長幼莫之分別；賴月入戶庭，上與六宮、皇孫等差異焉。」</span>按上九日幸蜀，溫畬云<span class="yinhao">「十一日」</span>，非也。餘則兼采之。</span>上皆酬其直，慰勞之。<span class="jiazhu">勞，力到翻。</span>衆皆哭，上亦掩泣。有老父郭從謹進言曰：<span class="yinhao">「祿山包藏禍心，固非一日；亦有詣闕告其謀者，陛下往往誅之，<span class="jiazhu">事見上卷上年。</span>使得逞其姦逆，致陛下播越。是以先王務延訪忠良以廣聰明，蓋爲此也。臣猶記宋璟爲相，數進直言，天下賴以安平。<span class="jiazhu">爲，于僞翻。數，所角翻。</span>自頃以來，在廷之臣以言爲諱，惟阿諛取容，是以闕門之外，陛下皆不得而知。草野之臣，必知有今日久矣，但九重嚴邃，區區之心無路上達。事不至此，臣何由得睹陛下之面而訴之乎！」</span>上曰：<span class="yinhao">「此朕之不明，悔無所及。」</span>慰諭而遣之。俄而尙食舉御膳而至，<span class="jiazhu">尙，主也。主御膳之官，有奉御，有直長。<span class="yinhao">「而」</span>，一作<span class="yinhao">「以」</span>。</span>上命先賜從官，<span class="jiazhu">從，才用翻；下時從同。</span>然後食之。令軍士散詣村落求食，期未時皆集而行。夜將半，乃至金城。<span class="jiazhu">金城縣，屬京兆，本始平縣，中宗景龍二年送金城公主降吐蕃至此，更名金城，在京城西八十五里。</span>縣令亦逃，縣民皆脫身走，飲食器皿具在，士卒得以自給。時從者多逃，內侍監袁思藝亦亡去。驛中無燈，人相枕藉而寢，貴賤無以復辨。<span class="jiazhu">枕，卽任翻。藉，慈夜翻。復，扶又翻。</span>王思禮自潼關至，始知哥舒翰被擒；以思禮爲河西、隴右節度使，卽令赴鎭，收合散卒，以俟東討。</p>
<p class="em2 strong">丙申，至馬嵬驛，<span class="jiazhu">《金人疆域圖》：馬嵬驛，在京兆興平縣。</span>將士飢疲，皆憤怒。陳玄禮以禍由楊國忠，欲誅之，因東宮宦者李輔國以告太子，太子未決。會吐蕃使者二十餘人遮國忠馬，訴以無食，國忠未及對，軍士呼曰：<span class="yinhao">「國忠與胡虜謀反！」</span>或射之，中鞍。國忠走至西門內，<span class="jiazhu">馬嵬驛之西門也。呼，火故翻。射，而亦翻。中，竹仲翻。</span>軍士追殺之，屠割支體，以槍揭其首於驛門外，幷殺其子戶部侍郎暄及韓國、秦國夫人。御史大夫魏方進曰：<span class="yinhao">「汝曹何敢害宰相！」</span>衆又殺之。韋見素聞亂而出，爲亂兵所檛，腦血流地。衆曰：<span class="yinhao">「勿傷韋相公。」</span>救之，得免。軍士圍驛，上聞諠譁，問外何事，左右以國忠反對。上杖屨出驛門，慰勞軍士，令收隊，軍士不應。上使高力士問之，玄禮對曰：<span class="yinhao">「國忠謀反，貴妃不宜供奉，願陛下割恩正法。」</span>上曰：<span class="yinhao">「朕當自處之。」</span><span class="jiazhu">處，昌呂翻。</span>入門，倚杖傾首而立。久之，京兆司錄韋諤前言曰：<span class="jiazhu">京兆府司錄參軍，正七品上。武德初，改州主簿曰錄事參軍，掌正違失，涖符印；開元元年改曰司錄。</span><span class="yinhao">「今衆怒難犯，<span class="jiazhu">引《左傳》鄭子產之言。</span>安危在晷刻，願陛下速決！」</span>因叩頭流血。上曰：<span class="yinhao">「貴妃常居深宮，安知國忠反謀？」</span>高力士曰：<span class="yinhao">「貴妃誠無罪，然將士已殺國忠，而貴妃在陛下左右，豈敢自安！願陛下審思之，將士安則陛下安矣。」</span><span class="jiazhu">將，卽亮翻；下同。</span>上乃命力士引貴妃於佛堂，縊殺之。輿尸寘驛庭，召玄禮等人視之。玄禮等乃免冑釋甲，頓首請罪，上慰勞之，<span class="jiazhu">勞，力到翻。</span>令曉諭軍士。玄禮等皆呼萬歲，再拜而出，於是始整部伍爲行計。諤，見素之子也。國忠妻裴柔<span class="jiazhu">裴柔，故蜀倡也。</span>與其幼子晞及虢國夫人、夫人子裴徽皆走，至陳倉，縣令薛景仙帥吏士追捕，誅之。<span class="jiazhu">帥，讀曰率；下同。</span></p>
<p class="em2 strong">丁酉，上將發馬嵬，朝臣惟韋見素一人，乃以韋諤爲御史中丞，充置頓使。<span class="jiazhu">朝，直遙翻。使，疏吏翻。</span>將士皆曰：<span class="yinhao">「國忠謀反，其將吏皆在蜀，不可往。」</span>或請之河、隴，或請之靈武，或請之太原，<span class="jiazhu">之，往也。</span>或言還京師。上意在入蜀，慮違衆心，竟不言所向。韋諤曰：<span class="yinhao">「還京，當有禦賊之備。今兵少，未易東向，<span class="jiazhu">易，以豉翻。</span>不如且至扶風，徐圖去就。」</span><span class="jiazhu">《考異》曰：《幸蜀記》曰：<span class="yinhao">「上意將幸西蜀，有中使常清奏曰：『國忠久在劍南，又諸將吏或有連謀，慮遠防微，須深詳議。』中官陳全節奏曰：『太原城池固莫之比，可以久處，請幸北京。』中官郭希奏曰：『朔方地近，被帶山河，鎭遏之雄，莫之與比。以臣愚見，不及朔方。』中使駱承休奏曰：『姑臧一郡嘗霸中原，秦、隴、河、蘭皆足徵取，且巡隴右，駐蹕涼州，翦彼鯨鯢，事將取易。』左右各陳其意見者十餘輩。高力士在側而無言。上顧之曰：『以卿之意，何道堪行？』力士曰：『太原雖固，地與賊鄰，本屬祿山，人心難測。朔方近塞，半是蕃戎，不達朝章，卒難敎馭。西涼懸遠，沙漠蕭條，大駕順動，人馬非少，先無備擬，必有闕供，賊騎起來，恐見狼狽。劍南雖窄，土富人繁，表裏江山，內外險固；以臣所料，蜀道可行。』上然之。卽除韋諤御史中丞，充置頓使。」</span>今從《唐曆》。</span>上詢於衆，衆以爲然，乃從之。及行，父老皆遮道請留，曰：<span class="yinhao">「宮闕，陛下家居，陵寢，陛下墳墓，今捨此，欲何之？」</span>上爲之按轡久之，乃令太子於後宣慰父老。父老因曰：<span class="yinhao">「至尊旣不肯留，某等願帥子弟從殿下東破賊，取長安。<span class="jiazhu">帥，讀曰率。</span>若殿下與至尊皆入蜀，使中原百姓誰爲之主？」</span>須臾，衆至數千人。太子不可，曰：<span class="yinhao">「至尊遠冒險阻，吾豈忍朝夕離左右。<span class="jiazhu">離，力智翻。</span>且吾尙未面辭，當還白至尊，更稟進止。」</span>涕泣，跋馬欲西。<span class="jiazhu">還，從宣翻。跋馬者，勒馬使回轉也。跋，蒲撥翻。</span>建寧王倓<span class="jiazhu">倓，徒甘翻。</span>與李輔國執鞚諫曰：<span class="yinhao">「逆胡犯闕，四海分崩，不因人情，何以興復！今殿下從至尊入蜀，若賊兵燒絕棧道，<span class="jiazhu">鞚，苦貢翻。棧，士限翻。</span>則中原之地拱手授賊矣。人情旣離，不可復合，雖欲復至此，其可得乎！<span class="jiazhu">復，扶又翻，又音如字。</span>不如收西北守邊之兵，召郭、李於河北，與之倂力東討逆賊，克復兩京，削平四海，使社稷危而復安，宗廟毀而更存，掃除宮禁以迎至尊，豈非孝之大者乎！何必區區溫凊，爲兒女之戀乎！」</span><span class="jiazhu">《記》曰：凡爲人子，冬溫而夏凊，昏定而晨省。凊，七政翻。《考異》曰：《舊·宦者傳》：<span class="yinhao">「李靖忠啓太子，請留，張良娣贊成之。」</span>按太子獨還宣慰百姓，良娣不在旁，何以得贊成留計！今不取。《天寶亂離記》：<span class="yinhao">「大駕至岐州，上取褒斜路幸蜀，儲皇取彭原路抵靈武。」</span>此誤也。</span>廣平王俶亦勸太子留。<span class="jiazhu">俶，昌六翻。</span>父老共擁太子馬，不得行。太子乃使俶馳白上。上總轡待太子，久不至，使人偵之，<span class="jiazhu">偵，丑鄭翻。</span>還白狀，上曰：<span class="yinhao">「天也！」</span>乃分後軍二千人及飛龍廐馬從太子，<span class="jiazhu">仗內六廐，飛龍廐爲最上乘馬。</span>且諭將士曰：<span class="yinhao">「太子仁孝，可奉宗廟，汝曹善輔佐之。」</span><span class="jiazhu">將，卽亮翻。</span>又諭太子曰：<span class="yinhao">「汝勉之，勿以吾爲念。西北諸胡，吾撫之素厚，汝必得其用。」</span>太子南向號泣而已。<span class="jiazhu">上已南邁，而太子留在後，故南向號泣。號，戶刀翻。</span>又使送東宮內人於太子，<span class="jiazhu">張良娣在軍中，自此搆建寧之禍。</span>且宣旨欲傳位，太子不受。俶、倓，皆太子之子也。</p>
<p class="em2 strong"><span class="yinwen">4</span>己亥，上至岐山。<span class="jiazhu">岐山縣在扶風郡東北，後周天和四年割涇州鶉觚縣之南界置三龍縣；隋開皇十六年移於岐山南十里，改爲岐山縣；大業九年移於今縣東北八里；唐武德元年移於岐陽縣界張堡壘；七年移理龍尾驛城；貞觀八年又移理石猪驛。</span>或言賊前鋒且至，上遽過，宿扶風郡。士卒潛懷去就，往往流言不遜，陳玄禮不能制，上患之。會成都貢春綵十餘萬匹，至扶風，上命悉陳之於庭，召將士入，臨軒諭之曰：<span class="yinhao">「朕比來衰耄，<span class="jiazhu">比，毗至翻。</span>託任失人，致逆胡亂常，須遠避其鋒。知卿等皆蒼猝從朕，不得別父母妻子，苃涉至此，<span class="jiazhu">草行爲苃；水行爲涉。</span>勞苦至矣，朕甚愧之。蜀路阻長，郡縣褊小，人馬衆多，或不能供，今聽卿等各還家；朕獨與子、孫、中官前行入蜀，亦足自達。今日與卿等訣別，可共分此綵以備資糧。若歸，見父母及長安父老，爲朕致意，<span class="jiazhu">爲，于僞翻。</span>各好自愛也！」</span>因泣下霑襟。衆皆哭，曰：<span class="yinhao">「臣等死生從陛下，不敢有貳！」</span>上良久曰：<span class="yinhao">「去留聽卿。」</span>自是流言始息。<span class="jiazhu">玄宗於此，有楚昭王去國諭父老之意。然玄宗之爲是言也，出於不得已。</span></p>
<p class="em2 strong"><span class="yinwen">5</span>太子旣留，莫知所適。廣平王俶曰：<span class="yinhao">「日漸晏，此不可駐，衆欲何之？」</span>皆莫對。建寧王倓曰：<span class="yinhao">「殿下昔嘗爲朔方節度大使，<span class="jiazhu">事見二百十三卷開元十五年。</span>將吏歲時致啓，倓略識其姓名。今河西、隴右之衆皆敗降賊，<span class="jiazhu">將，卽亮翻。降，戶江翻。</span>父兄子弟多在賊中，或生異圖。朔方道近，士馬全盛，裴冕衣冠名族，必無貳心。<span class="jiazhu">時裴冕爲河西行軍司馬。</span>賊入長安方虜掠，未暇徇地，乘此速往就之，徐圖大舉，此上策也。」</span>衆皆曰：<span class="yinhao">「善！」</span>至渭濱，遇潼關敗卒，誤與之戰，死傷甚衆。已，乃收餘卒，擇渭水淺處，乘馬涉渡；無馬者涕泣而返。太子自奉天北上，<span class="jiazhu">文明元年，分京兆之醴泉、始平、好畤、武功，豳州之永壽縣，置奉天縣，以奉乾陵，在長安西北一百五十里。上，時掌翻。</span>比至新平，<span class="jiazhu">比，必寐翻，及也。</span>通夜馳三百里，士卒、器械失亡過半，所存之衆不過數百。新平太守薛羽棄郡走，太子斬之。是日，至安定，太守徐瑴亦走，又斬之。<span class="jiazhu">新平郡，豳州。安定郡，涇州。守，手又翻；下同。瑴，訖岳翻。</span></p>
<p class="em2 strong"><span class="yinwen">6</span>庚子，以劍南節度留後崔圓爲劍南節度等副大使。辛丑，上發扶風，宿陳倉。</p>
<p class="em2 strong"><span class="yinwen">7</span>太子至烏氏，彭原太守李遵出迎，<span class="jiazhu">烏氏，漢縣，故墟在彭原東南。據《舊書》，烏氏，驛名。康曰：是年改烏氏曰保定。余按保定縣本漢安定縣，唐爲涇州治所，在彭原西一百二十里。保定縣固是此年更名，然非烏氏之地。彭原郡，寧州，本北地郡，天寶元年更郡名。氏，音支。</span>獻衣及糗糧。至彭原，募士，得數百人。是日，至平涼，<span class="jiazhu">糗，去久翻。平涼郡，原州。</span>閱監牧馬，得數萬匹，又募士，得五百餘人，軍勢稍振。</p>
<p class="em2 strong"><span class="yinwen">8</span>壬寅，上至散關，<span class="jiazhu">散關，在陳倉縣西南。散，蘇旱翻。</span>分扈從將士爲六軍。<span class="jiazhu">從，才用翻。將，卽亮翻；下同。</span>使潁王璬先行詣劍南，<span class="jiazhu">璬，公了翻。《考異》曰：《肅宗實錄》：<span class="yinhao">「七月，景寅，上皇入劍門，幸普安郡；命潁王璬先入蜀。」</span>今從《玄宗實錄》。康駢《劇談錄》：<span class="yinhao">「上至駱谷山，登高望遠，嗚咽流涕，謂高力士曰：『吾昔若取九齡語，不到此。』命中使往韶州祭之。」</span>按玄宗入蜀不自駱谷，康駢誤也。《舊·張九齡傳》曰：<span class="yinhao">「上皇在蜀，思張九齡之先覺，下詔贈司徒，仍遣就韶州致祭。」</span>按其詔，乃德宗贈九齡司徒詔也。《張九齡事迹》云<span class="yinhao">「建中元年七月詔」</span>。《舊傳》誤也。</span>壽王瑁等分將六軍以次之。<span class="jiazhu">瑁，莫報翻。將，同上音，又音如字。</span>丙午，上至河池郡。<span class="jiazhu">河池郡，鳳州。</span>崔圓奉表迎車駕，具陳蜀土豐稔，甲兵全盛。上大悅，卽日，以圓爲中書侍郎、同平章事，蜀郡長史如故。以隴西公瑀爲漢中王、梁州都督、山南西道采訪·防禦使。瑀，璡之弟也。<span class="jiazhu">長，知兩翻。瑀，音禹。使，疏吏翻。璡，則鄰翻。汝陽王璡，寧王憲之嫡長子。</span></p>
<p class="em2 strong"><span class="yinwen">9</span>王思禮至平涼，聞河西諸胡亂，還，詣行在。初，河西諸胡部落聞其都護皆從哥舒翰沒於潼關，故爭自立，相攻擊；而都護實從翰在北岸，不死，又不與火拔歸仁俱降賊。<span class="jiazhu">降，戶江翻。</span>上乃以河西兵馬使周泌爲河西節度使，隴右兵馬使彭元耀爲隴右節度使，<span class="jiazhu">泌，薄必翻。《考異》曰：《肅宗實錄》：<span class="yinhao">「卽位之日，以泌爲河西、耀爲隴右節度使。」</span>或者玄宗已命以二鎭，二人至靈武見肅宗，又加新命乎？《唐曆》作<span class="yinhao">「周祕」</span>，今從《玄宗實錄》。</span>與都護思結進明等俱之鎭，<span class="jiazhu">突厥之皋蘭州、興昔府，思結之蹛林州、金水州、賀蘭州、盧山府，皆羈屬河西。又隴右道有突厥州三，府二十七。</span>招其部落。以思禮爲行在都知兵馬使。</p>
<p class="em2 strong"><span class="yinwen">10</span>戊申，扶風民康景龍等自相帥擊賊所署宣慰使薛總，斬首二百餘級。庚戌，陳倉令薛景仙殺賊守將，克扶風而守之。<span class="jiazhu">帥，讀曰率。將，卽亮翻；下同。</span></p>
<p class="em2 strong"><span class="yinwen">11</span>安祿山不意上遽西幸，遣使止崔乾祐兵留潼關，凡十日，乃遣孫孝哲將兵入長安，<span class="jiazhu">《考異》曰：《肅宗實錄》、《祿山事迹》惟載七月丁卯、己巳，祿山害諸妃、主。諸書皆無賊入長安之日。惟《亂離記》云：<span class="yinhao">「六月二十三日，孫孝哲等攻陷長安，害諸妃、主、皇孫。七月一日，祿山遣殿中御史張通儒爲西京留守。」</span>此書多牴牾，不足爲據。然以月日計之，賊以六月八日破潼關，其入長安必在此月內矣。《新傳》云：<span class="yinhao">「賊不謂天子能遽去，駐兵潼關十日，乃西行；時已至扶風。」</span>按玄宗十六日至扶風縣，十七日至扶風郡，若賊駐潼關十日，則於時未能至長安也。又云：<span class="yinhao">「祿山使張通儒守東京，田乾眞爲京兆尹。」</span>又云：<span class="yinhao">「祿山未至長安，士人皆逃入山谷，羣不逞剽左藏大盈庫，百司帑藏竭，乃火其餘。祿山至，怒，乃大索三日。」</span>按《舊傳》，通儒爲西京留守。徧檢諸書，祿山自反後未嘗至長安，《新傳》誤也。</span>以張通儒爲西京留守，崔光遠爲京兆尹；使安忠順<span class="jiaozhusup">【嚴：「忠順」改「守忠」。】</span>將兵屯苑中，以鎭關中。<span class="jiazhu">此西京苑中也。</span>孝哲爲祿山所寵任，尤用事，常與嚴莊爭權；祿山使監關中諸將，<span class="jiazhu">監，工銜翻。</span>通儒等皆受制於孝哲。孝哲豪侈，果於殺戮，賊黨畏之。祿山命搜捕百官、宦者、宮女等，每獲數百人，輒以兵衞送洛陽。王、侯、將、相扈從車駕、家留長安者，誅及嬰孩。<span class="jiazhu">從，才用翻。</span>陳希烈以晚節失恩，怨上，與張均、張垍等皆降於賊。<span class="jiazhu">陳希烈以罷相失職，張均、張垍恨不大用，故皆降賊。</span>祿山以希烈、垍爲相，自餘朝士皆授以官。於是賊勢大熾，西脅汧、隴，南侵江、漢，北割河東之半。<span class="jiazhu">得扶風則西脅汧、隴，圍南陽則南侵江、漢。崔乾祐乘潼關之捷，北取河東。汧，口堅翻。</span>然賊將皆粗猛無遠略，旣克長安，以爲得志，日夜縱酒，專以聲色寶賄爲事，無復西出之意，<span class="jiazhu">復，扶又翻；下始復同。</span>故上得安行入蜀，太子北行亦無追迫之患。</p>
<p class="em2 strong"><span class="yinwen">12</span>李光弼圍博陵未下，聞潼關不守，解圍而南。史思明踵其後，光弼擊卻之，與郭子儀皆引兵入井陘，留常山太守王俌將景城、河間團練兵守常山。<span class="jiazhu">俌，音甫。</span>平盧節度使劉正臣將襲范陽，未至，史思明引兵逆擊之，正臣大敗，棄妻子走，士卒死者七千餘人。初，顏眞卿聞河北節度使李光弼出井陘，卽斂軍還平原，以待光弼之命。聞郭、李西入井陘，眞卿始復區處河北軍事。<span class="jiazhu">處，昌呂翻。</span></p>
<p class="em2 strong"><span class="yinwen">13</span>太子至平涼數日，朔方留後杜鴻漸、六城水陸運使魏少遊、<span class="jiazhu">朔方所統有三受降城，及豐安、定遠、振武三城，皆在黃河外。</span>節度判官崔漪、支度判官盧簡金、鹽池判官李涵<span class="jiazhu">靈、鹽二州皆有鹽池，故置判官。</span>相與謀曰：<span class="yinhao">「平涼散地，非屯兵之所，靈武兵食完富，<span class="jiazhu">靈武郡，靈州，朔方節度使治所。</span>若迎太子至此，北收諸城兵，西發河、隴勁騎，南向以定中原，此萬世一時也。」</span>乃使涵奉牋於太子，且籍朔方士馬、甲兵、穀帛、軍須之數以獻之。涵至平涼，太子大悅。會河西司馬裴冕入爲御史中丞，至平涼見太子，亦勸太子之朔方，太子從之。鴻漸，暹之族子；<span class="jiazhu">杜暹，開元中爲相。</span>涵，道之曾孫也。<span class="jiazhu">道，永安王孝基兄子，嗣孝基後。</span>鴻漸、漪使少遊居後，葺次舍，庀資儲，<span class="jiazhu">庀，卑婢翻，具也。</span>自迎太子於平涼北境，說太子曰：<span class="yinhao">「朔方，天下勁兵處也。今吐蕃請和，回紇內附，<span class="jiazhu">說，輸芮翻。紇，下沒翻。</span>四方郡縣大抵堅守拒賊以俟興復。殿下今理兵靈武，按轡長驅，移檄四方，收攬忠義，則逆賊不足屠也。」</span>少遊盛治宮室，帷帳皆倣禁中，飲膳備水陸。秋，七月，辛酉，太子至靈武，悉命撤之。<span class="jiazhu">史言肅宗以此成興復之功。</span></p>
<p class="em2 strong"><span class="yinwen">14</span>甲子，上至普安，<span class="jiazhu">普安郡，劍州。</span>憲部侍郎房琯來謁見。<span class="jiazhu">見，賢遍翻。</span>上之發長安也，羣臣多不知，至咸陽，謂高力士曰：<span class="yinhao">「朝臣誰當來，誰不來？」</span>對曰：<span class="yinhao">「張均、張垍父子受陛下恩最深，且連戚里，<span class="jiazhu">謂垍尙主也。垍，其冀翻。</span>是必先來。時論皆謂房琯宜爲相，而陛下不用，<span class="jiazhu">琯，古緩翻。相，息亮翻。</span>又祿山嘗見薦之，恐或不來。」</span>上曰：<span class="yinhao">「事未可知。」</span>及琯至，上問均兄弟，對曰：<span class="yinhao">「臣帥與偕來，逗遛不進；觀其意，似有所蓄而不能言也。」</span><span class="jiazhu">帥，讀曰率。逗，音豆。</span>上顧力士曰：<span class="yinhao">「朕固知之矣。」</span>卽日，以琯爲文部侍郎、同平章事。<span class="jiazhu">天寶十一載，改刑部曰憲部，吏部曰文部。</span></p>
<p class="em2 strong">初，張垍尙寧親公主，<span class="jiazhu">寧親公主自興信徙封，上女也。</span>聽於禁中置宅，寵渥無比。陳希烈求解政務，<span class="jiazhu">事見上卷天寶十三載。</span>上幸垍宅，問可爲相者。垍未對。上曰：<span class="yinhao">「無若愛壻。」</span>垍降階拜舞。旣而不用，故垍懷怏怏，上亦覺之。<span class="jiazhu">怏，於兩翻。</span>是時均、垍兄弟及姚崇之子尙書右丞奕、蕭嵩之子兵部侍郎華、韋安石之子禮部侍郎陟、太常少卿斌，皆以才望至大官，上嘗曰：<span class="yinhao">「吾命相，當徧舉故相子弟耳。」</span>旣而皆不用。<span class="jiazhu">自初張垍以下，史皆追敍前事。斌，音彬。</span></p>
<p class="em2 strong"><span class="yinwen">15</span>裴冕、杜鴻漸等上太子牋，請遵馬嵬之命，卽皇帝位，太子不許。<span class="jiazhu">上，時掌翻。嵬，五回翻。</span>冕等言曰：<span class="yinhao">「將士皆關中人，日夜思歸，所以崎嶇從殿下遠涉沙塞者，冀尺寸之功。若一朝離散，不可復集。願殿下勉徇衆心，爲社稷計！」</span>牋五上，<span class="jiazhu">將，卽亮翻。復，扶又翻。上，時掌翻。</span>太子乃許之。是日，肅宗卽位於靈武城南樓，羣臣舞蹈，上流涕歔欷。<span class="jiazhu">自此以後，凡書上者，皆謂肅宗也。歔，音虛。欷，許旣翻，又音希。</span>尊玄宗爲上皇天帝，赦天下，改元。<span class="jiazhu">至是方改天寶十五載爲至德元載。</span>以杜鴻漸、崔漪並知中書舍人事，裴冕爲中書侍郎、同平章事。改關內采訪使爲節度使，徙治安化，以前蒲關防禦使呂崇賁爲之。<span class="jiazhu">關內采訪使以京官領，無治所；今改爲節鎭，治安化，領京兆、同、岐、金、商五州。安化縣本隋之弘化縣，天寶元年更名，併更慶州弘化郡爲安化郡。蒲關，卽蒲津關。使，疏吏翻。</span>以陳倉令薛景仙爲扶風太守，兼防禦使；隴右節度使郭英乂爲天水太守，兼防禦使。<span class="jiazhu">守，式又翻。天水郡，秦州。</span>時塞上精兵皆選入討賊，惟餘老弱守邊，文武官不滿三十人，披草萊，立朝廷，制度草創，武人驕慢。大將管崇嗣在朝堂，背闕而坐，言笑自若，監察御史李勉奏彈之，<span class="jiazhu">朝，直遙翻。將，卽亮翻。背，蒲妹翻。監，工銜翻。</span>繫於有司。上特原之，歎曰：<span class="yinhao">「吾有李勉，朝廷始尊！」</span>勉，元懿之曾孫也。<span class="jiazhu">鄭王元懿，高祖之子。</span>旬日間，歸附者漸衆。</p>
<p class="em2 strong">張良娣性巧慧，能得上意，從上來朔方。時從兵單寡，<span class="jiazhu">娣，大計翻。時從，才用翻。</span>良娣每寢，常居上前。上曰：<span class="yinhao">「禦寇非婦人所能。」</span>良娣曰：<span class="yinhao">「蒼猝之際，妾以身當之，殿下可從後逸去。」</span>至靈武，產子；三日起，縫戰士衣。上止之，對曰：<span class="yinhao">「此非妾自養之時。」</span>上以是益憐之。<span class="jiazhu">爲良娣挾寵竊權得禍張本。良娣，秩正三品。</span></p>
<p class="em2 strong"><span class="yinwen">16</span>丁卯，上皇制：<span class="yinhao">「以太子亨充天下兵馬元帥，領朔方、河東、河北、平盧節度都使，南取長安、洛陽。<span class="jiazhu">甲子，太子卽位於靈武，丁卯，上皇下此制，蓋道里相去遼遠，蜀中未之知也。帥，所類翻。使，疏吏翻。</span>以御史中丞裴冕兼左庶子，隴西郡司馬劉秩試守右庶子；<span class="jiazhu">隴西郡，渭州。劉秩必房琯所薦。</span>永王璘充山南東道、嶺南、黔中、江南西道節度都使，以少府監竇紹爲之傅，<span class="jiazhu">璘，離珍翻。黔，音琴。少，始照翻。</span>長沙太守李峴爲都副大使；<span class="jiazhu">節度都副大使也。</span>盛王琦充廣陵大都督，領江南東路及淮南、河南等路節度都使，以前江陵都督府長史劉彙爲之傅，廣陵郡長史李成式爲都副大使；<span class="jiazhu">廣陵郡，揚州。</span>豐王珙充武威都督，仍領河西、隴右、安西、北庭等路節度都使，以隴西太守濟陰鄧景山爲之傅，充都副大使。<span class="jiazhu">諸道各有節度使，以諸王爲都使以統之；其不赴鎭者，都副大使攝統。濟，子禮翻。</span>應須士馬、甲仗、糧賜等，並於當路自供。其諸路本節度使虢王巨等並依前充使。<span class="jiazhu">依前爲節度使也。</span>其署置官屬及本路郡縣官，並任自簡擇，署訖聞奏。」</span>時琦、珙皆不出閤，惟璘赴鎭。<span class="jiazhu">爲璘舉兵作亂張本。</span>置山南東道節度使，領襄陽等九郡。<span class="jiazhu">領襄州襄陽郡、鄧州南陽郡、隨州漢東郡、唐州淮安郡、均州武當郡、房州房陵郡、（安州安陸郡、）金州安康郡、商州上洛郡。</span>升五府經略使爲嶺南節度，領南海等二十二郡。升五溪經略使爲黔中節度，領黔中等諸郡。<span class="jiazhu">註見上年。黔，音琴。</span>分江南爲東、西二道，東道領餘杭，西道領豫章等諸郡。<span class="jiazhu">餘杭郡，杭州。豫章郡，洪州。</span>先是四方聞潼關失守，莫知上所之，及是制下，始知乘輿所在。<span class="jiazhu">先，悉薦翻。守，式又翻。乘，繩證翻。</span>彙，秩之弟也。</p>
<p class="em2 strong"><span class="yinwen">17</span>安祿山使孫孝哲殺霍國長公主<span class="jiazhu">霍國長公主，睿宗女，下嫁裴虛己。長，知兩翻。</span>及王妃、駙馬等於崇仁坊，刳其心，以祭安慶宗。<span class="jiazhu">安慶宗誅見上卷上年。</span>凡楊國忠、高力士之黨及祿山素所惡者皆殺之，<span class="jiazhu">惡，烏路翻。</span>凡八十三人，或以鐵棓揭其腦蓋，<span class="jiazhu">棓，蒲項翻。人顖門有骨蓋，其上謂之腦蓋，今方書所云天靈蓋卽其物。</span>流血滿街。己巳，又殺皇孫及郡、縣主二十餘人。</p>
<p class="em2 strong"><span class="yinwen">18</span>庚午，上皇至巴西；太守崔渙迎謁。<span class="jiazhu">隆州巴西郡，先天二年避上皇諱，更名閬州；天寶元年更名閬中郡，更綿州金山郡曰巴西郡。《考異》曰：《肅宗實錄》作<span class="yinhao">「辛未」</span>，今從《玄宗實錄》。《次柳氏舊聞》：<span class="yinhao">「上始入斜谷，天尙早，煙霧甚昧，知頓使、給事中韋倜於墅中得新熟酒一壺，跪獻于馬首者數四，上不爲之舉。倜懼，乃注于他器，自引滿於前。上曰：『卿以我爲疑也。始吾御宇之初，嘗大醉，損一人，吾悼之，因以爲戒；迨今四十年矣，未嘗甘酒味。』指力士、近臣曰：『此皆知之，非紿卿也。』從者聞之，無不感悅。」</span>《幸蜀記》：<span class="yinhao">「上皇在巴西郡，宰臣請高力士奏蜀中氣候溫瘴，宜數進酒。上皇令高力士宣旨曰：『朕本嗜酒，斷之已久，終不再飲，深愧卿等意也。』力士因說：『上皇開元四年，因醉怒殺一人，明日都不記得，猶召之。左右具奏，上愴然不言，乃賜御庫絹五百匹用給喪事，更令力士就宅宣旨致祭。從茲斷酒，雖下藥，亦不輒飲。』」</span>按玄宗荒于聲色，幾喪天下，斷酒小善，夫何足言！今不取。</span>上皇與語，悅之，房琯復薦之，<span class="jiazhu">復，扶又翻。</span>卽日，拜門下侍郎、同平章事，以韋見素爲左相。渙，玄暐之孫也。<span class="jiazhu">中宗之復辟也，崔玄暐之功列於五王。</span></p>
<p class="em2 strong"><span class="yinwen">19</span>初，京兆李泌，幼以才敏著聞，玄宗使與忠王遊。忠王爲太子，泌已長，<span class="jiazhu">長，知兩翻。</span>上書言事。玄宗欲官之，不可；使與太子爲布衣交，太子常謂之先生。楊國忠惡之，奏徙蘄春，<span class="jiazhu">蘄春郡，蘄州。惡，烏路翻。</span>後得歸隱，居潁陽。<span class="jiazhu">武后載初元年，分河南伊闕、嵩陽置武臨縣，開元十五年，更名潁陽，屬河南府。</span>上自馬嵬北行，遣使召之，謁見於靈武。<span class="jiazhu">《考異》曰：《舊傳》云<span class="yinhao">「謁見於彭原」</span>，今從泌子繁所爲《鄴侯家傳》，云<span class="yinhao">「卽位八九日矣」</span>。見，賢遍翻。</span>上大喜，出則聯轡，寢則對榻，如爲太子時，事無大小皆咨之，言無不從，至於進退將相亦與之議。上欲以泌爲右相，泌固辭，曰：<span class="yinhao">「陛下待以賓友，則貴於宰相矣，何必屈其志！」</span>上乃止。<span class="jiazhu">《考異》曰：《舊傳》：<span class="yinhao">「泌稱山人，固辭官秩，得以散官寵之。（得，當作特。）解褐，拜銀青光祿大夫，俾掌樞務。」</span>《鄴侯家傳》曰：<span class="yinhao">「初欲拜爲右相，恐戎事，固辭爵，願以客從，曰：『陛下待以賓友，則貴於宰相矣，何必屈其志！』上無以逼。」</span>今從之。</span></p>
<p class="em2 strong"><span class="yinwen">20</span>同羅、突厥從安祿山反者屯長安苑中，甲戌，其酋長阿史那從禮帥五千騎，竊廐馬二千匹逃歸朔方，<span class="jiazhu">帥，讀曰率；下同。騎，奇寄翻。</span>謀邀結諸胡，盜據邊地。上遣使宣慰之，降者甚衆。<span class="jiazhu">《考異》曰：《肅宗實錄》：<span class="yinhao">「忽聞同羅、突厥背祿山走投朔方，與六州羣胡共圖河、朔，諸將皆恐。上曰：『因之招諭，當益我軍威。』上使宣慰，果降者過半。」</span>《舊·崔光遠傳》云：<span class="yinhao">「同羅背祿山，以廐馬二千出至滻水，孫孝哲、安神威從而召之，不得；神威憂死。」</span>陳翃《汾陽王家傳》云：<span class="yinhao">「祿山多譎詐，更謀河曲熟蕃以爲己屬，使蕃將阿史那從禮領同羅、突厥五千騎僞稱叛，乃投朔方，出塞門，說九姓府、六胡州，悉已來矣，甲兵五萬，部落五十萬，蟻聚於經略軍北。」</span>按同羅叛賊，則當西出，豈得復至滻水！此《舊傳》誤也。若祿山使從禮僞叛，則孝哲何故召之？神威何爲怖死？又必須先送降款於肅宗，如此，則諸將當喜而不恐。賊之陰計，豈徒取河曲熟蕃也！蓋同羅等久客思歸，故叛祿山，欲乘世亂，結諸胡，據邊地耳。《肅宗錄》所謂<span class="yinhao">「共圖河、朔」</span>者，欲據河西、朔方兩道<span class="jiazhu">邊</span>，猶言<span class="yinhao">「河、隴」</span>也。肅宗從而招之，必有降者；若云太半，則似太多。今參取諸書可信者存之。</span></p>
<p class="em2 strong"><span class="yinwen">21</span>賊遣兵寇扶風，薛景仙擊卻之。</p>
<p class="em2 strong"><span class="yinwen">22</span>安祿山遣其將高嵩以敕書、繒綵誘河、隴將士，大震關使郭英乂擒斬之。<span class="jiazhu">大震關，在隴州汧源縣西隴山。繒，慈陵翻。誘，音酉。</span></p>
<p class="em2 strong"><span class="yinwen">23</span>同羅、突厥之逃歸也，長安大擾，官吏竄匿，獄囚自出。京兆尹崔光遠以爲賊且遁矣，遣吏卒守孫孝哲宅。孝哲以狀白祿山，光遠乃與長安令蘇震帥府、縣官十餘人來奔。<span class="jiazhu">府，京兆府也。縣，長安、萬年。</span>己卯，至靈武，上以光遠爲御史大夫兼京兆尹，使之渭北招集吏民；<span class="jiazhu">《考異》曰：《天寶亂離記》：<span class="yinhao">「祿山以張通儒爲西京留守。通儒素憚侍中苗公晉卿、內史崔公光遠。二人並僞於通儒處請復本職，通儒許之。由是微申存撫兩街百姓，長安稍見寧帖；密宣諭人主蒼惶西幸之意，老幼對泣，悲不自勝，皆感恩旨。苗公乘驢間道赴蜀奔駕，光遠亦潛去焉。通儒素憚兩公名德，內特寬之。」</span>按《舊·苗晉卿傳》：<span class="yinhao">「潛遁山谷，南投金州。」</span>未嘗受賊官。今不取。</span>以震爲中丞。震，瓌之孫也。<span class="jiazhu">蘇瓌事武后、中、睿三朝，歷位台輔。</span>祿山以田乾眞爲京兆尹。侍御史呂諲、右拾遺楊綰、奉天令安平崔器相繼詣靈武；以諲、器爲御史中丞，綰爲起居舍人、知制誥。<span class="jiazhu">唐制誥，皆中書舍人掌之。以他官掌制誥者，謂之知制誥。諲，音因。</span></p>
<p class="em2 strong">上命河西節度副使李嗣業將兵五千赴行在，<span class="jiazhu">《考異》曰：《段秀實別傳》曰：<span class="yinhao">「詔嗣業將安西五萬衆赴行在。」</span>今從《舊傳》。</span>嗣業與節度使梁宰謀，且緩師以觀變。綏德府折衝段秀實讓嗣業曰：<span class="yinhao">「豈有君父告急而臣子晏然不赴者乎！特進常自謂大丈夫，今日視之，乃兒女耳！」</span><span class="jiazhu">據《新書》，秀實自大堆府果毅遷綏德府折衝。李嗣業以戰功，散階轉至特進，故稱之。</span>嗣業大慚，卽白宰如數發兵，以秀實自副，將之詣行在。上又徵兵於安西；行軍司馬李栖筠發精兵七千人，勵以忠義而遣之。</p>
<p class="em2 strong"><span class="yinwen">24</span>敕改扶風爲鳳翔郡。</p>
<p class="em2 strong"><span class="yinwen">25</span>庚辰，上皇至成都；從官及六軍至者千三百人而已。<span class="jiazhu">從，才用翻。</span></p>
<p class="em2 strong"><span class="yinwen">26</span>令狐潮圍張巡於雍丘，相守四十餘日，<span class="jiazhu">是年五月，令狐潮再攻雍丘。</span>朝廷聲問不通。潮聞玄宗已幸蜀，復以書招巡。<span class="jiazhu">復，扶又翻；下後復、敢復同。</span>有大將六人，官皆開府、特進，白巡以兵勢不敵，且上存亡不可知，不如降賊。巡陽許諾。明日，堂上設天子畫像，帥將士朝之，<span class="jiazhu">將，卽亮翻。帥，讀曰率。朝，直遙翻。</span>人人皆泣。巡引六將於前，責以大義，斬之。士心益勸。</p>
<p class="em2 strong">城中矢盡，巡縛藁爲人千餘，被以黑衣，夜縋城下，潮兵爭射之，<span class="jiazhu">被，皮義翻。縋，馳僞翻。射，而亦翻；下弩射同。</span>久乃知其藁人；得矢數十萬。其後復夜縋人，<span class="jiazhu">復，扶又翻；下同。</span>賊笑不設備，乃以死士五百斫潮營；潮軍大亂，焚壘而遁，追奔十餘里。潮慚，益兵圍之。</p>
<p class="em2 strong">巡使郎將雷萬春於城上與潮相聞，<span class="jiaozhusup">【章：十二行本「聞」下有「語未絕」三字；乙十一行本同；孔本同；張校同；退齋校同。】</span>賊弩射之，面中六矢而不動。<span class="jiazhu">中，竹仲翻。</span>潮疑其木人，使諜問之，乃大驚，<span class="jiazhu">諜，達協翻。</span>遙謂巡曰：<span class="yinhao">「向見雷將軍，方知足下軍令矣，然其如天道何！」</span>巡謂之曰：<span class="yinhao">「君未識人倫，焉知天道！」</span><span class="jiazhu">言叛軍附賊，未識君臣之倫也。焉，於乾翻。</span>未幾，出戰，<span class="jiazhu">幾，居豈翻。</span>擒賊將十四人，斬首百餘級。賊乃夜遁，收兵入陳留，不敢復出。</p>
<p class="em2 strong">頃之，賊步騎七千餘衆屯白沙渦，<span class="jiazhu">《九域志》：開封中牟縣有白沙鎭。杜預曰：梁國寧陵縣北沙陽亭，春秋之沙隨地也。</span>巡夜襲擊，大破之。還，至桃陵，<span class="jiazhu">司馬彪《郡國志》：東郡燕縣有桃城。燕縣，唐爲滑州胙城縣。</span>遇賊救兵四百餘人，悉擒之。分別其衆，<span class="jiazhu">別，彼列翻。</span>嬀、檀及胡兵，悉斬之；滎陽、陳留脅從兵，皆散令歸業。<span class="jiazhu">嬀州，漢潘縣地。檀州，漢白檀縣地。《續書》云：白檀縣，卽右北平。《考異》曰：《張中丞傳》：<span class="yinhao">「自三月二日，潮至雍丘城下，攻守六十餘日，潮大敗而走，」</span>然則於時已五月初矣。又云：<span class="yinhao">「未幾，潮又帥衆來攻，謂巡曰：『本朝危蹙，兵不出關』，」</span>則是潼關未破也。又巡答潮書：<span class="yinhao">「主上緣哥舒被衂，幸于西蜀，孝義皇帝收河、隴之馬，取太原之甲，蕃、漢雲集，不減四十萬衆，前月二十七日已到土門。蜀、漢之兵，吳、楚驍勇，循江而下。永王、申王部統已到申、息之南門。竊料胡虜遊魂，終不臘矣。」</span>則是七月十五日丁卯以後也。其曰<span class="yinhao">「前月二十七日，兵到土門」</span>，蓋圍城中傳聞之誤也。又云：<span class="yinhao">「相守四十餘日，潮收兵入陳留，不敢出，」</span>其下乃云：<span class="yinhao">「五月，魯炅敗於葉。六月，哥舒翰敗於潼關，上皇幸蜀，皇帝北巡靈武。六月九日，賊將瞿伯玉據圉城。十二，賊屯白沙渦。十四日夜，巡襲破之。七月十二日，潮、伯玉至雍丘，又破之，」</span>其日月前後差舛，不可考。蓋李翰亦得於傳聞，不能精審。今但置關破以前事於五月，關破以後事於七月耳。</span>旬日間，民去賊來歸者萬餘戶。</p>
<p class="em2 strong"><span class="yinwen">27</span>河北諸郡猶爲唐守，<span class="jiazhu">爲，于僞翻。</span>常山太守王俌欲降賊，諸將怒，因擊毬，縱馬踐殺之。時信都太守烏承恩麾下有朔方兵三千人，諸將遣使者宗仙運帥父老詣信都，迎承恩鎭常山。承恩辭以無詔命，仙運說承恩曰：<span class="jiazhu">說，式芮翻。</span><span class="yinhao">「常山地控燕、薊，路通河、洛，有井陘之險，足以扼其咽喉。頃屬車駕南遷，<span class="jiazhu">咽，音煙。屬，之欲翻。南遷，謂自長安南幸蜀也。蜀在長安南山之南。</span>李大夫收軍退守晉陽，<span class="jiazhu">李大夫，謂光弼也。</span>王太守權統後軍，欲舉城降賊，衆心不從，身首異處。大將軍兵精氣肅，遠近莫敵，若以家國爲念，移據常山，與大夫首尾相應，則洪勳盛烈，孰與爲比。若疑而不行，又不設備，常山旣陷，信都豈能獨全！」</span>承恩不從。仙運又曰：<span class="yinhao">「將軍不納鄙夫之言，必懼兵少故也。今人不聊生，咸思報國，競相結聚，屯據鄕村，若懸賞招之，不旬日十萬可致；與朔方甲士三千餘人相參用之，足成王事。若捨要害以授人，居四通而自安，<span class="jiazhu">言信都之地，夷庚四達，非可居之以自安。</span>譬如倒持劍戟，取敗之道也。」</span>承恩竟疑不決。承恩，承玼之族兄也。<span class="jiazhu">烏承玼見二百十三卷開元二十年。玼，音此，又且禮翻。《考異》曰：韓愈《烏氏先廟碑》云：<span class="yinhao">「承恩，承洽之兄。」</span>今從《新傳》。</span></p>
<p class="em2 strong">是月，史思明、蔡希德將兵萬人南攻九門。旬日，九門僞降，伏甲於城上。思明登城，伏兵攻之；思明墜城，鹿角傷其左脅，夜，奔博陵。</p>
<p class="em2 strong"><span class="yinwen">28</span>顏眞卿以蠟丸達表於靈武。以眞卿爲工部尙書兼御史大夫，依前河北招討、采訪、處置使，幷致赦書，亦以蠟丸達之。眞卿頒下河北諸郡，<span class="jiazhu">處，昌呂翻。下，遐嫁翻。</span>又遣人頒於河南、江、淮。由是諸道始知上卽位於靈武，徇國之心益堅矣。</p>
<p class="em2 strong"><span class="yinwen">29</span>郭子儀等將兵五萬自河北至靈武，靈武軍威始盛，人有興復之望矣。八月，壬午朔，以子儀爲武部尙書、靈武長史，以李光弼爲戶部尙書、北都留守，<span class="jiazhu">武后天授元年以太原爲北都；中宗神龍元年罷；開元十一年復置；天寶元年曰北京；是年復曰北都。</span>並同平章事，餘如故。光弼以景城、河間兵五千赴太原。</p>
<p class="em2 strong">先是，河東節度使王承業軍政不脩，朝廷遣侍御史崔衆交其兵，尋遣中使誅之；衆侮易承業，<span class="jiazhu">先，悉薦翻。易，弋豉翻。</span>光弼素不平。至是，敕交兵於光弼，衆見光弼，不爲禮，又不時交兵，光弼怒，收斬之，軍中股栗。<span class="jiazhu">《考異》曰：《肅宗實錄》：<span class="yinhao">「八月，壬午，子儀、光弼皆於常山郡嘉山大破賊，子儀等俱奉詔，領士馬五萬至自河北；以子儀爲某官，光弼爲某官。」</span>《汾陽家傳》：<span class="yinhao">「六月八日，破史思明於嘉山之下。公謂光弼曰：『賊散矣，其餘幾何，可長驅而南，以定天下。』其月，發恆陽，至常山。中使邢延恩至，奉詔取河北路，席卷而南。會哥舒翰敗績，玄宗幸蜀，肅宗如朔方，公聞之，獨總精兵五萬奔肅宗行在。玄宗有誥，以肅宗嗣皇帝位；肅宗奉詔歔欷，哀不自勝。公諫云云；跪上天子璽，以七月十三日卽皇帝位。二十七日，制：可武部尙書、平章事。」</span>《幸蜀記》：<span class="yinhao">「六月十一日，玄宗追郭子儀赴京，李光弼守太原。」</span>《河洛春秋》：<span class="yinhao">「六月二十五日，大破賊於嘉山。二十六日，覆陳。二十七日，有詔至恆陽，云：潼關失守，駕幸劍南，儲君又往靈武。由是拔軍入井陘口。」</span>《邠志》：<span class="yinhao">「六月八日，敗史思明于嘉山，會潼關失守，二公班師。」</span>《唐曆》：<span class="yinhao">「七月二十八日，子儀、光弼並加平章事。又詔子儀收軍赴朔方，光弼赴太原。」</span>《河洛春秋》又云：<span class="yinhao">「光弼至太原，殺王承恩，固守晉陽。」</span>《舊紀》與《實錄》同。《子儀傳》：<span class="yinhao">「七月，肅宗卽位，以賊據兩京，方謀收復，詔子儀班師。八月，子儀與光弼帥步騎五萬至自河北。」</span>《光弼傳》：<span class="yinhao">「肅宗理兵於靈武，遣中使劉智遠追光弼、子儀赴行在。」</span>又云：<span class="yinhao">「以景城、河間之卒五千赴太原。」</span>《玄宗實錄》：<span class="yinhao">「六月，壬午，光弼、子儀破史思明於嘉山。」</span>《舊紀》：<span class="yinhao">「六月，癸未朔。庚寅，哥舒翰敗於靈寶。其日，光弼破史思明於嘉山。」</span>《子儀》、《光弼傳》皆云<span class="yinhao">「六月」</span>，無日。諸書言李、郭事不同如此。按《歲朔曆》，六月癸未朔，與《舊紀》同。《玄宗實錄》云壬午，誤也。《肅宗實錄》<span class="yinhao">「八月壬午」</span>，朔日也，子儀、光弼皆於嘉山大破賊，領士馬至自河北，以爲某官、某官。蓋壬午乃拜官日，因言已前事耳。《汾陽家傳》、《邠志》皆云六月八日破思明，與《舊紀》同。《家傳》云勸肅宗卽位，上璽，則恐不然。哥舒翰以六月八日敗，亦須旬日方傳至河北。肅宗七月十三日卽位，若六月二十七班師，七月十三日豈能便達靈武也！《河洛春秋》，二十五日破賊，與諸事皆不合，恐太後也。今據《舊·玄宗紀》、《汾陽家傳》、《邠志》、《唐曆》，皆云六月八日破史思明，宜可從。《幸蜀記》，十一日，玄宗召子儀、光弼，事或如此。但二《傳》皆云肅宗召之，恐是二人在河北，聞潼關不守，已收軍赴難在道，遇肅宗中使，遂趨靈武。今從《舊傳》。《唐曆》拜相在七月二十八日，《汾陽家傳》二十七日，《肅宗實錄》八月一日，三書皆不相遠。《子儀傳》云八月，雖無日，與《實錄》亦略相應。今從《實錄》。據《舊傳》，光弼亦曾到靈武，疑朔方兵盡從肅宗，故光弼但領河北兵赴太原耳。《河洛春秋》月日尤疏，所云殺王承恩，固守晉陽，必誤也。</span></p>
<p class="em2 strong"><span class="yinwen">30</span>回紇可汗、吐蕃贊普相繼遣使請助國討賊，宴賜而遣之。</p>
<p class="em2 strong"><span class="yinwen">31</span>癸未，上皇下制，赦天下。<span class="jiazhu">《考異》曰：《玄宗實錄》、《舊紀》皆云<span class="yinhao">「八月癸未朔」</span>，《肅宗實錄》、《唐曆》、《舊紀》、《長曆》皆云<span class="yinhao">「壬午朔」</span>，今從之。是時上皇尙未知太子卽位於靈武。</span></p>
<p class="em2 strong">北海太守賀蘭進明遣錄事參軍第五琦入蜀奏事，琦言於上皇，以爲：<span class="yinhao">「今方用兵，財賦爲急，財賦所產，江、淮居多，乞假臣一職，可使軍無乏用。」</span>上皇悅，卽以琦爲監察御史、江淮租庸使。<span class="jiazhu">開元十一年，宇文融除句當租庸地稅使，此租庸使之始也。其後韋堅、楊國忠相繼爲之。</span></p>
<p class="em2 strong"><span class="yinwen">32</span>史思明再攻九門，辛卯，克之，所殺數千人；引兵東圍藁城。</p>
<p class="em2 strong"><span class="yinwen">33</span>李庭望將蕃、漢二萬餘人東襲寧陵、襄邑，夜，去雍丘城三十里置營，張巡帥短兵三千掩擊，大破之，殺獲太半。庭望收軍夜遁。</p>
<p class="em2 strong"><span class="yinwen">34</span>癸巳，靈武使者至蜀，<span class="jiazhu">七月甲子卽位，至是凡三十日，使者方至蜀。</span>上皇喜曰：<span class="yinhao">「吾兒應天順人，吾復何憂！」</span><span class="jiazhu">復，扶又翻；下不復同。</span>丁酉，制：<span class="yinhao">「自今改制敕爲誥，表疏稱太上皇。四海軍國事，皆先取皇帝進止，仍奏朕知；俟克復上京，朕不復預事。」</span>己亥，上皇臨軒，命韋見素、房琯、崔渙奉傳國寶玉册詣靈武傳位。<span class="jiazhu">《考異》曰：《肅宗實錄》：<span class="yinhao">「癸未，上奉表至蜀。」</span>《玄宗實錄》：<span class="yinhao">「八月癸未朔，赦天下。時皇太子已至靈武，七月甲子卽位，道路險澁，表疏未達。及下是詔，數日，北使方至，具陳羣臣懇請、太子辭避之旨。辛卯，下詔，稱太上皇。庚子，遣韋見素等奉册。」</span>今從《舊紀》、《唐曆》。</span></p>
<p class="em2 strong"><span class="yinwen">35</span>辛丑，史思明陷藁城。</p>
<p class="em2 strong"><span class="yinwen">36</span>初，上皇每酺宴，先設太常雅樂坐部、立部，繼以鼓吹、胡樂、敎坊、府·縣散樂、雜戲；<span class="jiazhu">太常雅樂，唐初祖孝孫、張文收所定樂也。玄宗分樂爲二部：堂下立奏，謂之立部伎；堂上坐奏，謂之坐部伎。立部八：一、《安舞》；二、《太平樂》；三、《破陣樂》；四、《慶善樂》；五、《大定樂》；六、《上元樂》；七、《聖壽樂》；八、《光聖樂》。坐部六：一、《燕樂》；二、《長壽樂》；三、《天授樂》；四、《鳥歌萬歲樂》；五、《龍池樂》；六、《小破陣樂》。鼓吹，鼓吹署令所掌鐃歌鼓吹曲也。胡樂者，龜茲、疏勒、高昌、天竺諸部樂也。敎坊者，內敎坊及棃園法曲也。府縣者，京兆府及長安、萬年兩赤縣。散樂，雜戲也。酺，音蒲。</span>又以山車、陸船載樂往來；<span class="jiazhu">山車者，車上施棚閣，加以綵繒，爲山林之狀。陸船者，縛竹木爲船形，飾以繒綵，列入於中，舁之以行。</span>又出宮人舞《霓裳羽衣》；<span class="jiazhu">玄宗時，河西節度使楊敬述獻《霓裳羽衣曲》十二遍。凡曲終必遽，惟《霓裳羽衣》曲終引聲益緩。俚俗相傳，以爲帝遊月宮，見素娥數百，舞于廣庭，帝記其曲，歸製《霓裳羽衣舞》，非也。</span>又敎舞馬百匹，銜盃上壽；<span class="jiazhu">帝以馬百匹，盛飾，分左右，施三重榻，舞《傾盃》數十曲；壯士舉榻，馬不動。劉昫曰：帝卽內廐，引蹀馬三十匹，爲《傾杯樂曲》，奮首鼓尾，縱橫應節。又施三層板牀，乘馬而上，抃轉而舞。</span>又引犀象入場，或拜，或舞。<span class="jiazhu">五坊使引大象入場，或拜或舞，動容鼓旅，中於音律。</span>安祿山見而悅之，旣克長安，命搜捕樂工，運載樂器、舞衣，驅舞馬、犀、象皆詣洛陽。</p>
<p class="margin2">臣光曰：聖人以道德爲麗，仁義爲樂；<span class="jiazhu">樂，音洛。</span>故雖茅茨土階，惡衣菲食，不恥其陋，惟恐奉養之過以勞民費財。明皇恃其承平，不思後患，殫耳目之玩，窮聲技之巧，<span class="jiazhu">技，渠綺翻。</span>自謂帝王富貴皆不我如，欲使前莫能及，後無所踰，非徒娛己，亦以誇人。豈知大盜在旁，已有窺窬之心，卒致鑾輿播越，生民塗炭。<span class="jiazhu">卒，子恤翻。</span>乃知人君崇華靡以示人，適足爲大盜之招也。</p>
<p class="em2 strong"><span class="yinwen">37</span>祿山宴其羣臣於凝碧池，<span class="jiazhu">《唐六典》：洛陽禁苑中有芳樹、金谷二亭，凝碧之池。</span>盛奏衆樂；棃園弟子往往歔欷泣下，<span class="jiazhu">棃園弟子見二百十一卷開元二年。</span>賊皆露刃睨之。<span class="jiazhu">睨，五計翻，衺視也。</span>樂工雷海清不勝悲憤，<span class="jiazhu">勝，音升。</span>擲樂器於地，西向慟哭。祿山怒，縛於試馬殿前，支解之。</p>
<p class="em2 strong">祿山聞嚮日百姓乘亂多盜庫物，旣得長安，命大索三日，<span class="jiazhu">索，山客翻。</span>幷其私財盡掠之。又令府縣推按，銖兩之物無不窮治，<span class="jiazhu">治，直之翻。</span>連引搜捕，支蔓無窮，民間騷然，益思唐室。</p>
<p class="em2 strong">自上離馬嵬北行，<span class="jiazhu">離，力智翻。</span>民間相傳太子北收兵來取長安，長安民日夜望之，或時相驚曰：<span class="yinhao">「太子大軍至矣！」</span>則皆走，市里爲空。賊望見北方塵起，輒驚欲走。京畿豪傑往往殺賊官吏，遙應官軍；誅而復起，<span class="jiazhu">復，扶又翻。</span>相繼不絕，賊不能制。其始自京畿、鄜、坊至于岐、隴皆附之，至是西門之外率爲敵壘，<span class="jiazhu">西門，謂長安城西門也。</span>賊兵力所及者，南不出武關，北不過雲陽，<span class="jiazhu">雲陽縣，漢屬馮翊，後魏屬北地郡，隋以來屬京兆。</span>西不過武功。<span class="jiazhu">武功縣，漢、晉屬扶風，隋、唐屬京兆。</span>江、淮奏請貢獻之蜀、之靈武者，<span class="jiazhu">之，往也。</span>皆自襄陽取上津路抵扶風，<span class="jiazhu">上津，漢漢中長利縣地，梁置南洛州，後魏改曰上州；隋廢州爲上津縣，唐屬商州。</span>道路無壅，皆薛景仙之功也。</p>
<p class="em2 strong"><span class="yinwen">38</span>九月，壬子，史思明圍趙郡，丙辰，拔之；又圍常山，旬日，城陷，殺數千人。</p>
<p class="em2 strong"><span class="yinwen">39</span>建寧王倓，性英果，有才略，從上自馬嵬北行，兵衆寡弱，屢逢寇盜；倓自選驍勇，居上前後，血戰以衞士。上或過時未食，倓悲泣不自勝，軍中皆屬目向之。<span class="jiazhu">過，古禾翻，又古臥翻。勝，音升。屬，之欲翻；下所屬同。</span>上欲以倓爲天下兵馬元帥，使統諸將東征，<span class="jiazhu">帥，所類翻。統，他綜翻。將，卽亮翻。</span>李泌曰：<span class="yinhao">「建寧誠元帥才；然廣平，兄也。若建寧功成，豈可使廣平爲吳太伯乎！」</span>上曰：<span class="yinhao">「廣平，冢嗣也，<span class="jiazhu">泌，毗必翻。嗣，祥吏翻。</span>何必以元帥爲重！」</span>泌曰：<span class="yinhao">「廣平未正位東宮。今天下艱難，衆心所屬，在於元帥。若建寧大功旣成，陛下雖欲不以爲儲副，同立功者其肯已乎！太宗、上皇，卽其事也。」</span><span class="jiazhu">謂皆以有定天下功承大統。</span>上乃以廣平王俶爲天下兵馬元帥，諸將皆以屬焉。<span class="jiazhu">《考異》曰：《鄴侯家傳》曰：<span class="yinhao">「以李光弼爲元帥左廂兵馬使，出井陘，以攻常山，圖范陽。郭子儀爲右廂兵馬使，帥衆南取馮翊、河東。」</span>按《汾陽家傳》，時郭子儀方北討同羅，未向河東也。《鄴侯家傳》又曰：<span class="yinhao">「上召光弼、子儀議征討計，二人有遷延之言。上大怒，作色叱之，二人皆仆地，不畢詞而罷。上告公曰：『二將自偏裨，一年，遇國家有難，朕又卽位於此，遂至三公、將相；看已有驕色，商議征討，欲遷延；適來叱之，皆倒。方圖克復而將已驕，朕深憂之。朕今委先生戎事，府中議事，宜示以威令，使其知懼。』對曰：『陛下必欲使畏臣，二人未見廣平，伏望令王亦暫至府。二人至，時寒，臣與飲酒。二人必請謁王，臣因爲酒令，約不起，王至，但談笑，共臣同慰安。酒散，乃諭其脩謁於元帥。則二人見元帥以帝子之尊俯從臣酒令，可以知陛下方寵任臣，軍中之令必行，他時或失律，能死生之也。』上稱善。又奏曰：『伏望言於廣平，知是聖意，欲李、郭之畏臣，非臣敢恃恩然也。』上曰：『廣平於卿，豈有形迹！』對曰：『帝子國儲，以陛下故親臣；臣何人，敢不懼！』明日，將曉，王亦至。及李、郭至，具軍容，脩敬，乃坐飲。二人因言未見元帥，乃使報王。王將至，執盞爲令，並不得起。及王至，先公曰：『適有令，許二相公不起。』王曰：『寡人不敢。』遽就座飲。李、郭失色。談笑皆歡。先公云：『二人起謝。』廣平曰：『先生能爲二相公如此，復何憂，寡人亦盡力。今者同心成宗社大計，以副聖意。』旣出，李謂郭曰：『適來飲令，非行軍意，皆上旨也，欲令吾徒禀令耳。』」</span>按肅宗溫仁，二公沈勇，必無面叱仆地之事。今不取。</span>倓聞之，謝泌曰：<span class="yinhao">「此固倓之心也！」</span></p>
<p class="em2 strong">上與泌出行軍，<span class="jiazhu">行，下孟翻。</span>軍士指之，竊言曰：<span class="yinhao">「衣黃者，聖人也。衣白者，山人也。」</span><span class="jiazhu">衣，於旣翻；下且衣同。</span>上聞之，以告泌，曰：<span class="yinhao">「艱難之際，不敢相屈以官，且衣紫袍以絕羣疑。」</span>泌不得已，受之；服之，入謝，上笑曰：<span class="yinhao">「旣服此，豈可無名稱！」</span><span class="jiazhu">稱，尺證翻。</span>出懷中敕，以泌爲侍謀軍國、元帥府行事長史。<span class="jiazhu">創侍謀之官以處泌。</span>泌固辭，上曰：<span class="yinhao">「朕非敢相臣，以濟艱難耳。俟賊平，任行高志。」</span>泌乃受之。置元帥府於禁中，俶入則泌在府，泌入俶亦如之。泌又言於上曰：<span class="yinhao">「諸將畏憚天威，在陛下前敷陳軍事，或不能盡所懷；萬一小差，爲害甚大。乞先令與臣及廣平熟議，臣與廣平從容奏聞，<span class="jiazhu">從，千容翻。</span>可者行之，不可者已之。」</span>上許之。時軍旅務繁，四方奏報，自昏至曉無虛刻，上悉使送府，泌先開視，有急切者及烽火，重封，隔門通進，<span class="jiazhu">重，直龍翻。凡宮禁、官府門側置輪盤，或遇夜，門已閉，外有急切文書，納諸輪盤，旋轉向內以通之。</span>餘則待明。禁門鑰契，悉委俶與泌掌之。<span class="jiazhu">爲泌請還鑰契張本。</span></p>
<p class="em2 strong"><span class="yinwen">40</span>阿史那從禮說誘九姓府、六胡州諸胡數萬衆，聚於經略軍北，<span class="jiazhu">時九姓胡皆居河曲，猶各帶舊置府號。按《舊書·李吉甫傳》，經略軍，唐末之宥州是也。天寶移經略軍於靈州城內，以宥州寄治經略軍。元和九年，遂於經略軍故城置宥州六胡州，於郭下置延恩縣。宋白曰：經略軍，在夏州西北三百里。天寶中，王忠嗣奏於榆多勒城置軍。今屬靈武，去靈武六百餘里。說，式芮翻。</span>將寇朔方，上命郭子儀詣天德軍發兵討之。<span class="jiazhu">天德軍在大同州。天寶十二年安思順奏廢橫塞軍，請於大同城西築城置軍，玄宗賜名天安軍；乾元後，改爲天德軍。東南至中受降城二百里，西渡河，至豐州百六十里，西至西受降城百八十里，北至磧口三百里，西北至橫塞軍二百里。《考異》曰：《汾陽家傳》云：<span class="yinhao">「甲兵五萬，部落五十萬。」</span>今從《舊·子儀傳》。《汾陽家傳》又云：<span class="yinhao">「九月十九日，駕欲幸彭原，命公赴天德軍，伐叛蕃。」</span>按《實錄》，<span class="yinhao">「戊辰，行幸彭原。」</span>戊辰，十七日也。《汾陽傳》誤。</span>左武鋒使僕固懷恩之子玢別將兵與虜戰，兵敗，降之；旣而復逃歸，懷恩叱而斬之。<span class="jiazhu">玢，方貧翻。復，扶又翻。</span>將士股栗，無不一當百，遂破同羅。</p>
<p class="em2 strong">上雖用朔方之衆，欲借兵於外夷以張軍勢，<span class="jiazhu">張，知兩翻。</span>以豳王守禮之子承寀爲敦煌王，與僕固懷恩使于回紇以請兵。又發拔汗那兵，且使轉諭城郭諸國，<span class="jiazhu">北狄逐水草爲行國。西域諸國皆有城郭，故謂之城郭諸國。</span>許以厚賞，使從安西兵入援。李泌勸上：<span class="yinhao">「且幸彭原，俟西北兵將至，進幸扶風以應之；於時庸調亦集，<span class="jiazhu">調，徒弔翻。</span>可以贍軍。」</span>上從之。戊辰，發靈武。</p>
<p class="em2 strong"><span class="yinwen">41</span>內侍邊令誠復自賊中逃歸，<span class="jiazhu">復，扶又翻。</span>上斬之。</p>
<p class="em2 strong"><span class="yinwen">42</span>丙子，上至順化。<span class="jiazhu">上改慶州安化郡爲順化郡。</span>韋見素等至自成都，奉上寶册，上不肯受，曰：<span class="yinhao">「比以中原未靖，權總百官，豈敢乘危，遽爲傳襲！」</span>羣臣固請，上不許，寘寶册於別殿，朝夕事之，如定省之禮。<span class="jiazhu">《禮記》：凡爲人子者，昏定而晨省。奉上，時掌翻。比，毗至翻。省，悉景翻。</span>上以韋見素本附楊國忠，<span class="jiazhu">事見上卷天寶十三載、十四載。</span>意薄之；素聞房琯名，虛心待之。琯見上言時事，辭情慷慨，上爲之改容，<span class="jiazhu">爲，于僞翻。</span>由是軍國事多謀於琯。琯亦以天下爲己任，知無不爲；<span class="jiaozhusup">【章：十二行本「爲」下有「專決於胸臆」五字；乙十一行本同；孔本同；張校同；退齋校同。】</span>諸相拱手避之。</p>
<p class="em2 strong"><span class="yinwen">43</span>上皇賜張良娣七寶鞍，李泌言於上曰：<span class="yinhao">「今四海分崩，當以儉約示人，良娣不宜乘此。請撤其珠玉付庫吏，以俟有戰功者賞之。」</span>良娣自閤中言曰：<span class="yinhao">「鄕里之舊，何至於是！」</span><span class="jiazhu">良娣母家新豐，泌居京兆，故云然。</span>上曰：<span class="yinhao">「先生爲社稷計也。」</span>遽命撤之。建寧王倓泣於廊下，聲聞於上；<span class="jiazhu">聞，音問。</span>上驚，召問之，對曰：<span class="yinhao">「臣比憂禍亂未已，<span class="jiazhu">比，毗至翻。</span>今陛下從諫如流，不日當見陛下迎上皇還長安，是以喜極而悲耳。」</span>良娣由是惡李泌及倓。<span class="jiazhu">爲良娣譖殺倓，泌不自安張本。惡，烏路翻；下亦惡同。</span></p>
<p class="em2 strong">上嘗從容與泌語及李林甫，欲敕諸將克長安，發其冢，焚骨揚灰，泌曰：<span class="yinhao">「陛下方定天下，柰何讎死者！彼枯骨何知，徒示聖德之不弘耳。<span class="jiazhu">李林甫動搖東宮見二百十五卷天寶五載、六載。從，千容翻。</span>且方今從賊者皆陛下之讎也，若聞此舉，恐阻其自新之心。」</span>上不悅，曰：<span class="yinhao">「此賊昔日百方危朕，當是時，朕弗保朝夕。朕之全，特天幸耳！林甫亦惡卿，但未及害卿而死耳，柰何矜之！」</span>對曰：<span class="yinhao">「臣豈不知！<span class="jiaozhusup">【章：十二行本「知」下有「所以言者」四字；乙十一行本同；孔本同；張校同；退齋校同。】</span>上皇有天下向五十年，太平娛樂，一朝失意，遠處巴蜀。<span class="jiazhu">惡，烏路翻。樂，音洛。處，昌呂翻。</span>南方地惡，上皇春秋高，聞陛下此敕，意必以爲用韋妃之故，<span class="jiazhu">廢韋妃事亦見二百十五卷天寶五載。</span>內慚不懌。萬一感憤成疾，是陛下以天下之大不能安君親。」</span>言未畢，上流涕被面，<span class="jiazhu">被，皮義翻。</span>降階，仰天拜曰：<span class="yinhao">「朕不及此，是天使先生言之也！」</span>遂抱泌頸泣不已。</p>
<p class="em2 strong">他夕，上又謂泌曰：<span class="yinhao">「良娣祖母，昭成太后之妹也，上皇所念。<span class="jiazhu">玄宗幼失昭成后，母視良娣祖母，鞠愛篤備；帝卽位，封爲鄧國夫人。其子去逸生良娣。泌，毗必翻。娣，大計翻。</span>朕欲使正位中宮以慰上皇心，何如？」</span>對曰：<span class="yinhao">「陛下在靈武，以羣臣望尺寸之功，故踐大位，非私己也。至於家事，宜待上皇之命，不過晚歲月之間耳。」</span>上從之。<span class="jiazhu">史言李泌能引君當道。</span></p>
<p class="em2 strong"><span class="yinwen">44</span>南詔乘亂陷越巂會同軍，據清溪關；<span class="jiazhu">越巂郡，巂州。會同軍當在越巂會州縣，當瀘津關要路。清溪關，在大定城北。《考異》曰：《唐曆》，是月吐蕃陷巂州。《新傳》，是歲閤羅鳳乘釁取巂州會同軍云云。蓋二國兵共陷巂州也。</span>尋傳、驃國皆降之。<span class="jiazhu">《新書》：尋傳蠻，俗無絲纊，跣履荊棘，不以爲苦。射豪豬，生食其肉。戰，以竹籠頭，如兜鍪。驃，古朱波也，在永昌南二千里，去京師萬四千里，南屬海，北南詔。驃，匹妙翻。降，戶江翻。</span></p> 



</div></body></html>