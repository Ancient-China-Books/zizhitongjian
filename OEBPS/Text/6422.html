<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第二百七十八・後唐紀七・明宗聖德和武欽孝皇帝下・潞王上</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="後唐紀七">後唐紀七</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起玄黓執徐<span class="biaozhusup" data-rel="">（壬辰）</span>七月，盡閼逢敦牂<span class="biaozhusup" data-rel="">（甲午）</span>閏正月，凡一年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="明宗聖德和武欽孝皇帝下">明宗聖德和武欽孝皇帝下</span></span></h5>
<div class="yt" id="y932"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="明宗聖德和武欽孝皇帝下" data-head-level="h4" data-head-title="長興三年">長興三年</span></span><span class="biaozhusup" data-rel="">（壬辰、九三二年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>秋，七月<span class="jiaozhusup">〔張：「月」下脫「辛巳」二字。〕</span>朔，朔<span class="jiaozhusup">〔章：十二行本不重「朔」字；乙十一行本同。〕</span>方奏夏州党項入寇，擊敗之，<span class="jiazhu">夏，戶雅翻。敗，補邁翻。</span>追至賀蘭山。<span class="jiazhu">賀蘭山在靈州保靜縣。</span></p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>己丑，加鎭海、鎭東軍節度使錢元瓘守中書令。</p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>庚寅，李存瓌至成都，<span class="jiazhu">是年六月遣李存瓌諭孟知祥，事始見上卷。</span>孟知祥拜泣受詔。<span class="jiazhu">孟知祥之拜泣，豈其本心之誠然邪？</span></p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span>武安、靜江節度使馬希聲以湖南比年大旱，命閉南嶽及境內諸神祠門，<span class="jiazhu">比，毗至翻；下比者同。舊以霍山爲南嶽，今灊中天柱山是也。蓋漢武帝以衡山遐遠，遂徙南嶽於灊山耳。至唐，復以衡山爲南嶽。</span>竟不雨。辛卯，希聲卒，六軍使袁詮、潘約等迎鎭南節度使希範於朗州而立之。<span class="jiazhu">詮，且緣翻。鎭南軍洪州時屬吳，馬希範領節耳。希範字寶規，殷第四子。</span></p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">5</span>乙未，孟知祥遣李存瓌還，<span class="jiazhu">還，從宣翻，又如字。</span>上表謝罪，且告福慶公主之喪。<span class="jiazhu">是年春正月主卒。</span>自是復稱藩。<span class="jiaozhusup">〔章：十二行本「藩」下有「然益驕倨矣」五字；乙十一行本同；退齋校同；張校同，云無註本亦無。〕</span><span class="jiazhu">復，扶又翻。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">6</span>庚子，以西京留守、同平章事李從珂爲鳳翔節度使。<span class="jiazhu">爲李從珂自鳳翔奪嫡張本。</span></p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">7</span>廢武興軍，復以鳳、興、文三州隸山南西道。<span class="jiazhu">鳳、興、文本山南西道巡屬，唐末始分鳳州置感義軍，尋廢。前蜀王氏復置武興軍，今廢之，州還舊屬。</span></p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">8</span>丁未，以門下侍郎、同平章事趙鳳同平章事，充安國節度使。</p>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">9</span>八月，庚申，馬希範至長沙；辛酉，襲位。</p>
<p class="em2 strong" id="p11"><a class="gg-link" href="#p11" onclick="return changeColor(this);"></a><span class="yinwen">10</span>甲子，孟知祥令李昊爲武泰趙季良等五留後草表，<span class="jiazhu">爲，于僞翻；下同。</span>請以知祥爲蜀王，行墨制，仍自求旌節，昊曰：<span class="yinhao">「比者諸將攻取方鎭，卽有其地，<span class="jiazhu">比，毗至翻。謂李仁罕克遂州卽爲武信留後，趙廷隱克梓州遂爭東川也。</span>今又自求<span class="jiaozhusup">〔章：十二行本「求」下有「朝廷」二字；乙十一行本同；張校同，云無註本亦無。〕</span>節鉞及明公封爵，然則輕重之權皆在羣下矣；借使明公自請，豈不可邪！」</span>知祥大悟，更令昊爲己草表，請行墨制，補兩川刺史已下；<span class="jiazhu">更，工衡翻。</span>又表請以季良等五留後爲節度使。<span class="jiazhu">武泰留後趙季良，武信留後李仁罕，保寧留後趙廷隱，寧江留後張業，昭武留後李肇。</span></p>
<p class="em2 strong" id="p12"><a class="gg-link" href="#p12" onclick="return changeColor(this);"></a>初，安重誨欲圖兩川，自知祥殺李嚴，<span class="jiazhu">見二百七十五卷天成二年。</span>每除刺史，皆以東兵衞送之，小州不減五百人，夏魯奇、李仁矩、武虔裕各數千人，皆以牙隊爲名。<span class="jiazhu">按天成二年，李敬周爲武信留後；四年，使節度使夏魯奇治遂州城。魯奇蓋三年、四年間至遂州也。李仁矩鎭閬州，武虔裕刺綿州，見上卷天成四年。</span>及知祥克遂、閬、利、夔、黔、梓六鎭，得東兵無慮三萬人，恐朝廷徵還，表請其妻子。</p>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">11</span>吳徐知誥廣金陵城周圍二十里。<span class="jiazhu">徐溫先已築金陵，今知誥復廣之，將以貽子孫也。</span></p>
<p class="em2 strong" id="p14"><a class="gg-link" href="#p14" onclick="return changeColor(this);"></a><span class="yinwen">12</span>初，契丹旣強，寇抄盧龍諸州皆徧，<span class="jiazhu">抄，楚交翻。</span>幽州城門之外，虜騎充斥。每自涿州運糧入幽州，虜多伏兵於閻溝，掠取之。<span class="jiazhu">據<span class="shu-ming">水經</span>，漢涿郡故安縣有閻鄕，其西山則易水所出也。歐<span class="shu-ming">史</span>作<span class="yinhao">「鹽溝」</span>。</span>及趙德鈞爲節度使，城閻溝而戍之，爲良鄕縣，<span class="jiazhu">良鄕，漢古縣，趙德鈞移之於閻溝耳。<span class="shu-ming">匈奴須知</span>：閻溝縣北至燕六十里，古良鄕空城南至涿州四十里。蓋契丹得燕之後改良鄕縣爲閻溝縣，而所謂古良鄕空城卽趙德鈞未移縣之前古城也。</span>糧道稍通。幽州東十里之外，人不敢樵牧；德鈞於州東五十里城潞縣而戍之，<span class="jiazhu">潞，漢古縣，唐屬幽州。<span class="shu-ming">匈奴須知</span>：潞縣東二里有潞河，自潞縣西至燕六十里。</span>近州之民始得稼穡。至是，又於州東北百餘里城三河縣以通薊州運路，<span class="jiazhu">唐開元四年，分潞縣置三河縣，屬薊州。<span class="shu-ming">匈奴須知</span>：三河縣西至燕一百七十里，薊州西至三河縣七十里。</span>虜騎來爭，德鈞擊卻之。九月，庚辰朔，奏城三河畢。邊人賴之。</p>
<p class="em2 strong" id="p15"><a class="gg-link" href="#p15" onclick="return changeColor(this);"></a><span class="yinwen">13</span>壬午，以鎭南節度使馬希範爲武安節度使，兼侍中。<span class="jiazhu">馬希範以領鎭南節自朗州入嗣，今使爲武安節度使，嗣封楚王之漸也。</span></p>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">14</span>孟知祥命其子仁贊攝行軍司馬，兼都總轄兩川牙內馬步都軍事。</p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">15</span>冬，十月，己酉朔，帝復遣李存瓌如成都，<span class="jiazhu">是年七月李存瓌還自成都，今復遣之。復，扶又翻；下不復同。</span>凡劍南自節度使、刺史以下官，聽知祥差署訖奏聞，朝廷更不除人；唯不遣戍兵妻子，然其兵亦不復徵也。</p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">16</span>秦王從榮喜爲詩，聚浮華之士高輦等於幕府，與相唱和，<span class="jiazhu">喜，許記翻；下同。和，戶臥翻。</span>頗自矜伐。每置酒，輒令僚屬賦詩，有不如意者面毀裂抵棄。壬子，從榮入謁，帝語之曰：<span class="yinhao">「吾雖不知書，然喜聞儒生講經義，開益人智思。<span class="jiazhu">語，牛倨翻。思，相吏翻。</span>吾見莊宗好爲詩，將家子文非素習，徒取人竊笑，汝勿效也。」</span><span class="jiazhu">明宗之誨其子，可謂名言。好，呼到翻。將，卽亮翻。</span></p>
<p class="em2 strong" id="p19"><a class="gg-link" href="#p19" onclick="return changeColor(this);"></a><span class="yinwen">17</span>丙辰，幽州奏契丹屯捺剌泊。<span class="jiazhu">時幽州有備，契丹寇掠不得其志。契丹主西徙橫帳，居捺剌泊，出寇雲、朔之間。薛<span class="shu-ming">史·本紀</span>，是年十一月，雲州奏契丹主在黑榆林南捺剌泊治造攻城之具。是後石敬瑭鎭河東，因契丹部落近在雲、應，遂資其兵力以取中國，而燕、雲十六州之地遂皆爲北方引弓之民。捺，奴葛翻。剌，來達翻。</span></p>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">18</span>前彰義節度使李金全屢獻馬，<span class="jiazhu">李金全先嘗鎭涇州。</span>上不受，曰：<span class="yinhao">「卿在鎭爲治何如？勿但以獻馬爲事！」</span><span class="jiazhu">唐明宗雖出於胡人，斯言也，君人之言也。治，直吏翻。</span>金全，吐谷渾人也。</p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">19</span>壬申，大理少卿康澄上書曰：<span class="yinhao">「臣聞童謠非禍福之本，妖祥豈隆替之源！故雊雉升鼎而桑穀生朝，不能止殷宗之盛；<span class="jiazhu">雊，古候翻。殷王太戊時，亳有祥桑穀共生於朝。武丁祭成湯，有飛雉升鼎耳而雊。二君懼而脩德，殷道復興。太戊廟號中宗，武丁廟號高宗。朝，直遙翻。</span>神馬長嘶而玉龜告兆，不能延晉祚之長。<span class="jiazhu">晉懷帝永嘉六年二月，神馬嘶南城門。魏明帝時，張掖柳谷水湧，有石馬、石牛、石龜之祥，人以爲晉興應之。</span>是知國家有不足懼者五，有深可畏者六：陰陽不調不足懼，三辰失行不足懼，小人訛言不足懼，山崩川涸不足懼，蟊賊傷稼不足懼；<span class="jiazhu">蟊，莫侯翻。食根曰蟊，食節曰賊，皆害稼者也。</span>賢人藏匿深可畏，四民遷業深可畏，上下相徇深可畏，廉恥道消深可畏，毀譽亂眞深可畏，<span class="jiazhu">譽，音余。</span>直言蔑聞深可畏。不足懼者，願陛下存而勿論；深可畏者，願陛下脩而靡忒。」</span><span class="jiazhu">唐澄所謂不足懼，非果不足懼也，直言人事之不得，其可畏有甚於所懼者，然其詞氣之間抑揚太過，將使人君忽於變異災傷而不知警省，非篤論也。</span>優詔獎之。</p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">20</span>秦王從榮爲人鷹視，輕佻峻急；<span class="jiazhu">鷹視者，如飛鷹欲攫，俯而側目視物。佻，土雕翻。</span>旣判六軍諸衞事，復參朝政，<span class="jiazhu">復，扶又翻。</span>多驕縱不法。初，安重誨爲樞密使，上專屬任之。<span class="jiazhu">屬，之欲翻。</span>從榮及宋王從厚自襁褓與之親狎，雖典兵，常爲重誨所制，畏事之。重誨死，<span class="jiazhu">誅安重誨，見上卷二年。</span>王淑妃與宣徽使孟漢瓊宣傳帝命，范延光、趙延壽爲樞密使，從榮皆輕侮之。河陽節度使、同平章事石敬瑭兼六軍諸衞副使，其妻永寧公主與從榮異母，素相憎疾。<span class="jiazhu">明宗諸子，史皆不載其母誰氏，惟許王從益爲王淑妃所子，是時尙幼，外此子女之年長者皆微時所生也。</span>從榮以從厚聲名出己右，尤忌之；<span class="jiazhu">事始見二百七十六卷天成三年。</span>從厚善以卑弱奉之，故嫌隙不外見。<span class="jiazhu">見，賢遍翻。</span>石敬瑭不欲與從榮共事，<span class="jiazhu">從榮判六軍諸衞事，石敬瑭爲副使，是共事也。</span>常思外補以避之。范延光、趙延壽亦慮及禍，屢辭機要，請與舊臣迭爲之，上不許。會契丹欲入寇，上命擇帥臣鎭河東，延光、延壽皆曰：<span class="yinhao">「當今師臣可往者獨石敬瑭、康義誠耳。」</span><span class="jiazhu">康義誠起代北，事晉王及莊宗及帝，三世在兵間，不聞有功，但以鄴都兵亂之時贊帝舉兵南向爲功耳。帥，所類翻；下同。</span>敬瑭亦願行，上卽命除之。旣受詔，不落六軍副使，敬瑭復辭，<span class="jiazhu">復，扶又翻。</span>上乃以宣徽使朱弘昭知山南東道，代義誠詣闕。<span class="jiazhu">康義誠時爲山南東道節度使，今召令詣闕，命朱弘昭往知節度事以代之，未正授以旌節也。</span></p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">21</span>十一月，辛巳，以三司使孟鵠爲忠武節度使，以忠武節度使馮贇充宣徽南院使，判三司。鵠本刀筆吏，與范延光鄕里厚善，<span class="jiazhu">范延光，相州臨漳人。孟鵠，魏州人。相、魏鄰接，言二人居鄕里時相與厚善。</span>數年間引擢至節度使；上雖知其太速，然不能違也。</p>
<p class="em2 strong" id="p24"><a class="gg-link" href="#p24" onclick="return changeColor(this);"></a><span class="yinwen">22</span>乙酉，上以胡寇浸逼北邊，命趣議河東帥；<span class="jiazhu">趣，讀曰促；下同。</span>石敬瑭欲之，而范延光、趙延壽欲用康義誠，議久不決。權樞密直學士李崧以爲非石太尉不可，延光曰：<span class="yinhao">「僕亦累奏用之，上欲留之宿衞耳。」</span>會上遣中使趣之，衆乃從崧議。丁亥，以石敬瑭爲北京留守、河東節度使，兼大同、振武、彰國、威塞等軍蕃漢馬步總管，<span class="jiazhu">唐末移大同軍於雲州、振武軍於朔州。帝應州人，卽位置彰國軍於應州，以興唐軍爲寰州隸之。莊宗同光元年置威塞軍於新州，以嬀、儒、武三州隸之。四軍皆節鎭也。</span>加兼侍中。<span class="jiazhu">爲石敬瑭以河東倚契丹之援而得中國張本。</span></p>
<p class="em2 strong" id="p25"><a class="gg-link" href="#p25" onclick="return changeColor(this);"></a><span class="yinwen">23</span>己丑，加樞密使趙延壽同平章事。</p>
<p class="em2 strong" id="p26"><a class="gg-link" href="#p26" onclick="return changeColor(this);"></a><span class="yinwen">24</span>吳以諸道都統徐知誥爲大丞相、太師，加領得勝節度使；<span class="jiazhu"><span class="yinhao">「得勝」</span>當作<span class="yinhao">「德勝」</span>。<span class="jiaozhusup">〔章：乙十一行本正作「德勝」。〕</span>吳之先王楊行密起於廬州，故因置德勝節度於廬州，言以德而勝也。</span>知誥辭丞相、太師。</p>
<p class="em2 strong" id="p27"><a class="gg-link" href="#p27" onclick="return changeColor(this);"></a><span class="yinwen">25</span>大同節度使張敬達聚兵要害，契丹竟不敢南下而還。<span class="jiazhu">按薛<span class="shu-ming">史</span>，時契丹帥族帳自黑榆林捺剌泊至沒越泊，云借漢界水草；張敬達聚兵遏其衝要，虜竟不敢南牧。還，從宣翻，又如字。</span>敬達，代州人也。</p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">26</span>蔚州刺史張彥超本沙陀人，嘗爲帝養子，與石敬瑭有隙；聞敬瑭爲總管，舉城附於契丹，契丹以爲大同節度使。<span class="jiazhu">蔚，紆勿翻。</span></p>
<p class="em2 strong" id="p29"><a class="gg-link" href="#p29" onclick="return changeColor(this);"></a><span class="yinwen">27</span>石敬瑭至晉陽，以部將劉知遠、周瓌爲都押衙，委以心腹；軍事委知遠，<span class="jiazhu">爲劉知遠爲石敬瑭佐命、又以是而基漢業張本。</span>帑藏委瓌。<span class="jiazhu">帑，他朗翻。藏，徂浪翻。</span>瓌，晉陽人也。</p>
<p class="em2 strong" id="p30"><a class="gg-link" href="#p30" onclick="return changeColor(this);"></a><span class="yinwen">28</span>十二月，戊午，以康義誠爲河陽節度使，兼侍衞親軍馬步都指揮使；<span class="jiazhu">葉夢得<span class="shu-ming">石林燕語</span>云：自梁置在京馬步軍都指揮使，後唐遂置侍衞親軍都指揮使。</span>以朱弘昭爲山南東道節度使。<span class="jiazhu">朱弘昭始正授襄陽旌節。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a><span class="yinwen">29</span>是歲，漢主立其子耀樞爲雍王，<span class="jiazhu">雍，於用翻。</span>龜圖爲康王，弘度爲賓王，弘熙<span class="jiaozhusup">〔嚴：「熙」改「燕」。〕</span>爲晉王，弘昌爲越王，弘弼爲齊王，弘雅爲韶王，弘澤爲鎭王，弘操爲萬王，弘杲爲循王，弘暐爲思王，弘邈爲高王，弘簡爲同王，弘建爲益王，弘濟爲辯王，弘道爲貴王，弘昭爲宜王，弘政爲通王，弘益爲定王；未幾，徙弘度爲秦王。<span class="jiazhu">幾，居豈翻。漢諸王皆以州爲名。</span></p>
<div class="yt" id="y933"><p class="strong" id="p32"><a class="gg-link" href="#p32" onclick="return changeColor(this);"></a><span class="section" id="title-4"><span data-head-description="明宗聖德和武欽孝皇帝下" data-head-level="h4" data-head-title="長興四年">四年</span></span><span class="biaozhusup" data-rel="">（癸巳、九三三年）</span></p></div>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">1</span>春，正月，戊子，加秦王從榮守尙書令，兼侍中。庚寅，以端明殿學士歸義劉昫爲中書侍郎、同平章事。<span class="jiazhu">歸義縣屬涿州。昫，吁句翻，又許羽翻。</span></p>
<p class="em2 strong" id="p34"><a class="gg-link" href="#p34" onclick="return changeColor(this);"></a><span class="yinwen">2</span>閩人有言眞封宅龍見者，<span class="jiazhu">眞封宅，蓋王延鈞未得國之時所居也。見，賢遍翻。</span>更<span class="jiaozhusup">〔章：十二行本「更」上有「閩王延鈞」四字；乙十一行本同；孔本同；張校同。〕</span>命其宅曰龍躍宮。<span class="jiazhu">更，工衡翻；下更名同。</span>遂詣寶皇宮受册，備儀衞，入府，卽皇帝位，國號大閩，大赦，改元龍啓；更名璘。追尊父祖，立五廟。以其僚屬李敏爲左僕射、門下侍郎，其子節度副使繼鵬爲右僕射、中書侍郎，並同平章事；以親吏吳勗爲樞密使。唐册禮使裴傑、程侃適至海門，<span class="jiazhu">海門，卽今福清縣之海門鎭是也。</span>閩主以傑爲如京使；侃固求北還，不許。閩主自以國小地僻，常謹事四鄰，由是境內差安。<span class="jiazhu">史言閩主雖惑神仙妖妄，而能粗安者，以善鄰而然。</span></p>
<p class="em2 strong" id="p35"><a class="gg-link" href="#p35" onclick="return changeColor(this);"></a><span class="yinwen">3</span>二月，戊申，孟知祥墨制以趙季良等爲五鎭節度使。<span class="jiazhu">孟知祥爲五帥請節鉞，朝廷依違不報，而許之墨制署授，故知祥因而授五帥。昔唐之季也，強藩悍將猶知長安本色之爲貴，若趙季良等，知稟命於孟知祥而已，豈復知重朝命哉！</span></p>
<p class="em2 strong" id="p36"><a class="gg-link" href="#p36" onclick="return changeColor(this);"></a><span class="yinwen">4</span>涼州大將拓跋承謙及耆老上表，請以權知留後孫超爲節度使。上問使者：<span class="yinhao">「超爲何人？」</span>對曰：<span class="yinhao">「張義潮在河西，<span class="jiazhu">張義潮以河西來歸，事始二百四十九卷唐宣宗大中五年。</span>朝廷以天平軍二千五百人戍涼州，自黃巢之亂，涼州爲党項所隔，鄆人稍稍物故皆盡，超及城中之人皆其子孫也。」</span></p>
<p class="em2 strong" id="p37"><a class="gg-link" href="#p37" onclick="return changeColor(this);"></a><span class="yinwen">5</span>乙卯，以馬希範爲武安、武平節度使，<span class="jiazhu">馬希範席父兄之業，故朝廷仍命以潭、朗兩鎭。</span>兼中書令。</p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">6</span>戊午，定難節度使李仁福卒；庚申，軍中立其子彝超爲留後。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a><span class="yinwen">7</span>癸亥，以孟知祥爲東西川節度使、蜀王。</p>
<p class="em2 strong" id="p40"><a class="gg-link" href="#p40" onclick="return changeColor(this);"></a><span class="yinwen">8</span>先是，河西諸鎭皆言李仁福潛通契丹，<span class="jiazhu">是時河西止有涼州、沙州二鎭，然使命不常通也。竊意<span class="yinhao">「河西」</span>當作<span class="yinhao">「關西」</span>，歐<span class="shu-ming">史</span>只作<span class="yinhao">「邊將多言仁福通於契丹」</span>，尤爲檃括。先，悉薦翻。</span>朝廷恐其與契丹連兵，倂吞河右，南侵關中，會仁福卒，三月，癸未，以其子彝超爲彰武留後，<span class="jiazhu">唐末以延州置保塞軍，岐改爲忠義軍，後唐改爲彰武軍。</span>徙彰武節度使安從進爲定難留後，仍命靜塞<span class="jiaozhusup">〔章：十二行本「塞」作「難」；乙十一行本同。〕</span>節度使藥彥稠將兵五萬，以宮苑使安重益爲監軍，送從進赴鎭。從進，索葛人也。<span class="jiazhu">難，乃旦翻。索葛部居振武。宋白曰：安從進本貫振武軍索葛府索葛村。索，蘇各翻。</span></p>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">9</span>乙酉，始下制除趙季良等爲五鎭節度使。<span class="jiazhu">孟知祥旣以墨制命之，朝廷不能違，遂爲之下制。</span></p>
<p class="em2 strong" id="p42"><a class="gg-link" href="#p42" onclick="return changeColor(this);"></a><span class="yinwen">10</span>丁亥，敕諭夏、銀、綏、宥將士吏民，以<span class="yinhao">「夏州窮邊，李彝超年少，<span class="jiazhu">少，詩照翻。</span>未能扞禦，故使<span class="jiaozhusup">〔章：十二行本「使」作「徙」；乙十一行本同；孔本同；退齋校同。〕</span>之延安，<span class="jiazhu">延州，延安郡。</span>從命則有李從曮、高允韜富貴之福，<span class="jiazhu">李從曮事見上卷長興元年；又是年高允韜自鄜、延徙安國。</span>違命則有王都、李匡賓覆族之禍。」</span><span class="jiazhu">王都事見二百七十六卷天成四年；李匡賓事見上卷元年。</span>夏，四月，彝超上言，爲軍士百姓擁留，未得赴鎭，詔遣使趣之。<span class="jiazhu">趣，讀曰促。</span></p>
<p class="em2 strong" id="p43"><a class="gg-link" href="#p43" onclick="return changeColor(this);"></a><span class="yinwen">11</span>言事者請爲親王置師傅，<span class="jiazhu">爲，于僞翻。</span>宰相畏秦王從榮，不敢除人，請令王自擇。秦王府判官、太子詹事王居敏薦兵部侍郎劉瓚於從榮，<span class="jiazhu">瓚，才旱翻。歐<span class="shu-ming">史</span>作<span class="yinhao">「劉贊」</span>，時爲刑部侍郎。</span>從榮表請之。癸丑，以瓚爲祕書監、秦王傅，前襄州支使山陽魚崇遠爲記室。<span class="jiazhu">漢之山陽郡，唐爲曹、濟之地。此山陽，唐楚州之山陽縣也。<span class="shu-ming">舊唐書·地理志</span>曰：山陽縣，漢臨淮郡之射陽縣地。晉置山陽郡，改爲山陽縣，唐爲楚州治所。</span>瓚自以左遷，泣訴，不得免。<span class="jiazhu">唐制，六部侍郎除吏部之外，餘皆從四品下；王傅從三品。然六部侍郎爲嚮用，王傅爲左遷，以職事有閒劇之不同也。當是時，從榮地居儲副，則秦王傅不可以閒官言。蓋以從榮輕佻峻急，恐預其禍，求自脫耳。</span>王府參佐皆新進少年，輕脫諂諛，瓚獨從容規諷，<span class="jiazhu">從，千容翻。</span>從榮不悅。瓚雖爲傅，從榮一概以僚屬待之，瓚有難色；從榮覺之，自是戒門者勿爲通，<span class="jiazhu">勿爲，于僞翻。</span>月聽一至府，或竟日不召，亦不得食。</p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">12</span>李彝超不奉詔，<span class="jiazhu">詔趣李彝超赴延安而不奉詔。</span>遣其兄阿囉王守青嶺門，<span class="jiazhu">囉，魯何翻。青嶺門蓋漢上郡橋山之長城門也，東北過奢延澤至夏州。</span>集境內党項諸胡以自救。藥彥稠等進屯蘆關，<span class="jiazhu">蘆子關在延州延昌縣北。趙珣<span class="shu-ming">聚米圖經</span>曰：蘆關在延州塞門寨北十五里。</span>彝超遣党項抄糧運及攻具，<span class="jiazhu">抄，楚交翻。</span>官軍自蘆關退保金明。<span class="jiazhu">金明，漢膚施縣地。後魏太平眞君十二年置金明郡，隋廢郡爲縣，縣又尋廢。唐武德二年，分膚施縣復置金明縣。宋熙寧五年，省金明縣爲寨，屬膚施縣。趙珣<span class="shu-ming">聚米圖經</span>曰：自蘆關南入塞門，卽金明路。陳執中曰：塞門至金明二百里。</span></p>
<p class="em2 strong" id="p45"><a class="gg-link" href="#p45" onclick="return changeColor(this);"></a><span class="yinwen">13</span>閩主璘立子繼鵬爲福王，充寶皇宮使。</p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">14</span>五月，戊寅，立皇子從珂爲潞王，從益爲許王，從子天平節度使從溫爲兗王，護國節度使從璋爲洋王，成德節度使從敏爲涇王。<span class="jiazhu">從子，才用翻。</span></p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">15</span>庚辰，閩地震，閩主璘避位脩道，命福王繼鵬權總萬機。初，閩王審知性節儉，府舍皆庳陋；<span class="jiazhu">庳，皮靡翻。</span>至是，大作宮殿，極土木之盛。</p>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">16</span>甲申，帝暴得風疾；庚寅，小愈，見羣臣於文明殿。<span class="jiazhu">薛<span class="shu-ming">史</span>，梁開平三年，改西京貞觀殿爲文明殿。</span></p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">17</span>壬辰夜，夏州城上舉火，比明，雜虜數千騎救之，<span class="jiazhu">夜舉火於城上，及明而雜虜至；蓋先約以舉烽爲號，欲內外夾擊唐兵也。比，必利翻。</span>安從進遣先鋒使宋溫擊走之。</p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">18</span>吳宋齊丘勸徐知誥徙吳主都金陵，知誥乃營宮城於金陵。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">19</span>帝旬日不見羣臣，都人忷懼，<span class="jiazhu">忷，許勇翻。</span>或潛竄山野，或寓止軍營。<span class="jiazhu">寓止軍營者，恐軍中起變，欲依之以自全。</span>秋，七月，庚辰，帝力疾御廣壽殿，<span class="jiazhu">廣壽殿，不知其創造之始。薛<span class="shu-ming">史·本紀</span>：長興四年重脩廣壽殿，帝曰：<span class="yinhao">「此殿經焚，不可不脩。」</span>蓋焚於同光之末也。</span>人情始安。</p>
<p class="em2 strong" id="p52"><a class="gg-link" href="#p52" onclick="return changeColor(this);"></a><span class="yinwen">20</span>安從進攻夏州。州城赫連勃勃所築，<span class="jiazhu">夏州城，赫連勃勃蒸土所築統萬城也，事見一百一十七卷晉安帝義熙九年。宋白曰：統萬城在朔方之北、黑水之南，其城土白而堅，南有亢敵峻險，非人力所攻，迄今雉堞雖久，崇墉若新。</span>堅如鐵石，斸鑿不能入。<span class="jiazhu">斸，株玉翻，斫也。</span>又党項萬餘騎徜徉四野，抄掠糧餉，<span class="jiazhu">徜，常羊翻。徉，音羊。抄，楚交翻。</span>官軍無所芻牧。山路險狹，關中民輸斗粟束藁費錢數緡，民間困竭不能供。李彝超兄弟登城謂從進曰：<span class="yinhao">「夏州貧瘠，非有珍寶蓄積可以充朝廷貢賦也；但以祖父世守此土，<span class="jiazhu">唐僖宗時拓跋思恭據夏州，傳思諫、彝昌、仁福以至彝超。</span>不欲失之。蕞爾孤城，<span class="jiazhu">蕞，徂外翻。</span>勝之不武，何足煩國家勞費如此！幸爲表聞，<span class="jiazhu">爲，于僞翻。</span>若許其自新，或使之征伐，願爲衆先。」</span>上聞之，壬午，命從進引兵還。<span class="jiazhu">還，從宣翻；下同。</span></p>
<p class="em2 strong" id="p53"><a class="gg-link" href="#p53" onclick="return changeColor(this);"></a>其後有知李仁福陰事者，云：<span class="yinhao">「仁福畏朝廷除移，揚言結契丹爲援，<span class="jiazhu">除移，謂除移他鎭。揚言者，播其言使人知。</span>契丹實不與之通也；致朝廷誤興是役，無功而還。」</span>自是夏州輕朝廷，每有叛臣，必陰與之連以邀賂遺。<span class="jiazhu">遺，唯季翻。</span>上疾久未平，征夏州無功，軍士頗有流言，乙酉，賜在京諸軍優給有差；旣賞賚無名，士卒由是益驕。<span class="jiazhu">唐兵之驕，始於同光，甚於長興，極於清泰。至廣運之末，契丹入汴，晉兵有不得食者矣。</span></p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">21</span>丁亥，賜錢元瓘爵吳王。元瓘於兄弟甚厚，其兄中吳、建武節度使元璙自蘇州入見，<span class="jiazhu">元璙卽傳璙。元瓘嗣國，兄弟名從<span class="yinhao">「傳」</span>者並改爲<span class="yinhao">「元」</span>。吳越於蘇州置中吳節度。薛<span class="shu-ming">史</span>曰：唐莊宗三年升蘇州爲中吳軍。見，賢遍翻。</span>元瓘以家人禮事之，奉觴爲壽，曰：<span class="yinhao">「此兄之位也，而小子居之，兄之賜也。」</span><span class="jiazhu">元璙讓位於元瓘，見二百七十六卷天成三年。</span>元璙曰：<span class="yinhao">「先王擇賢而立之，君臣位定，元璙知忠順而已。」</span>因相與對泣。<span class="jiazhu">元瓘篤友悌之義，元璙知忠順之節，兄弟輯睦以保其國，異乎夫己氏者矣。</span></p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">22</span>戊子，閩主璘復位。<span class="jiazhu">王璘避位六十五日，特以厭地震之異耳。</span>初，福建中軍使薛文傑，性巧佞，璘喜奢侈，文傑以聚斂求媚，<span class="jiazhu">喜，許記翻。斂，力贍翻。</span>璘以爲國計使，親任之。文傑陰求富民之罪，籍沒其財，被榜捶者胸背分受，仍以銅斗火熨之。<span class="jiazhu">榜，音彭。捶，止橤翻。熨，紆勿翻，又紆胃翻。</span>建州土豪吳光入朝，文傑利其財，求其罪，將治之；<span class="jiazhu">治，直之翻。</span>光怨怒，帥其衆且萬人叛奔吳。<span class="jiazhu">爲吳光引吳兵攻建州而文傑誅張本。帥，讀曰率。</span></p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">23</span>帝以工部尙書盧文紀、禮部郎中呂琦爲蜀王册禮使，幷賜蜀王一品朝服。知祥自作九旒冕，九章衣，車服旌旗皆擬王者。<span class="jiazhu">王者，謂天子也。唐制：眞王正一品。朝廷旣賜孟知祥以一品朝服，知祥又作九旒，九章之法服，是爲王矣；所謂<span class="yinhao">「車服旌旗皆擬王者」</span>，是擬天子也。</span>八月，乙巳朔，文紀等至成都。戊申，知祥服兗冕，備儀衞詣驛，<span class="jiazhu">時館盧文紀等於成都驛舍。</span>降階北面受册，升玉輅，至府門，乘步輦以歸。<span class="jiazhu">玉輅，天子之輅。步輦，以人挽之。</span>文紀，簡求之孫也。<span class="jiazhu">盧簡求，綸之子也，唐宣宗、懿宗之時，內歷臺閣，外踐節鎭。</span></p>
<p class="em2 strong" id="p57"><a class="gg-link" href="#p57" onclick="return changeColor(this);"></a><span class="yinwen">24</span>戊申，羣臣上尊號曰聖明神武廣道法天文德恭孝皇帝，大赦。在京及諸道將士各等第優給。時一月之間再行優給，<span class="jiazhu">乙酉至戊申，二十四日耳。</span>由是用度益窘。<span class="jiazhu">明宗之優給，懲莊宗之過也。給之愈濫，士心愈驕，由是有<span class="yinhao">「到鳳翔更請一分」</span>之事。窘，巨隕翻。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a><span class="yinwen">25</span>太僕少卿<span class="jiaozhusup">〔章：十二行本「卿」下有「致仕」二字；乙十一行本同；張校同，云無註本亦無。〕</span>何澤見上寢疾，秦王從榮權勢方盛，冀己復進用，<span class="jiazhu">歐<span class="shu-ming">史</span>曰：何澤外雖直言而內實佞邪，與宰相趙鳳有舊，數私干鳳；鳳薄其爲人，以爲太常少卿。敕未出，澤先知之，卽稱新官上章自訴。章下中書，鳳等言：<span class="yinhao">「澤未拜命而稱新官，輕侮朝廷，請坐以法。」</span>乃以太僕少卿致仕，居于河陽。</span>表請立從榮爲太子。上覽表泣下，私謂左右曰：<span class="yinhao">「羣臣請立太子，朕當歸老太原舊第耳。」</span><span class="jiazhu">此唐宣宗所謂<span class="yinhao">「若立太子則朕便爲閒人」</span>之見也。富有天下，不思貽後之謀，而爲此論，意趣凡近，良可憫笑。帝事太祖、莊宗，起於晉陽，有舊第在焉。</span>不得已，丙<span class="jiaozhusup">〔張：「丙」作「壬」。〕</span>戌，詔宰相樞密使議之。丁卯，從榮見上，<span class="jiazhu">見，賢遍翻。</span>言曰：<span class="yinhao">「竊聞有姦人請立臣爲太子；臣幼少，且願學治軍民，不願當此名。」</span><span class="jiazhu">治，直之翻。</span>上曰：<span class="yinhao">「羣臣所欲也。」</span>從榮退，見范延光、趙延壽曰：<span class="yinhao">「執政欲以吾爲太子，是欲奪我兵柄，幽之東宮耳。」</span><span class="jiazhu">從榮之言，與明宗之言同一戀權之心耳。</span>延光等知上意，且懼從榮之言，卽具以白上；辛未，制以從榮爲天下兵馬大元帥。</p>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">26</span>九月，甲戌朔，吳主立德妃王氏爲皇后。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">27</span>戊寅，加范延光、趙延壽兼侍中。</p>
<p class="em2 strong" id="p61"><a class="gg-link" href="#p61" onclick="return changeColor(this);"></a><span class="yinwen">28</span>癸未，中書奏節度使見元帥儀，雖帶平章事，亦以軍禮廷參，從之。<span class="jiazhu">時中書門下奏：<span class="yinhao">「自歷朝以來，無天下兵馬大元帥公事儀注；或專一面之權，或總諸道之帥，其儀注規程公事載詳故實，未見明文。臣等謹沿近事，伏見招討使、總管兼受副使已下櫜鞬庭禮，今望令諸道節度使以下，凡帶兵權者，見元帥，階下具軍禮參見，皆申公狀；其使相者初相見亦以軍禮，一度已後客禮相見。應天下諸軍務公事，元帥府行指揮；其判六軍諸衞事則行公牒往來。其元帥府所置官屬、補奏軍職，則委元帥奏請署置。」</span>按是時執政畏從榮，崇秩太過。</span></p>
<p class="em2 strong" id="p62"><a class="gg-link" href="#p62" onclick="return changeColor(this);"></a><span class="yinwen">29</span>帝欲加宣徽使、判三司馮贇同平章事；贇父名章，<span class="jiazhu">贇父璋事帝於潛躍，爲閽者。</span>執政誤引故事，庚寅，加贇同中書門下二品，充三司使。<span class="jiazhu">唐制：中書門下二省，惟中書令、侍中正二品，侍郎則正三品。以兩省侍郎兼宰相之職，則謂之同中書門下平章事，而官則自依本品。今同中書門下二品，則其品同兩省長官，是誤也。</span></p>
<p class="em2 strong" id="p63"><a class="gg-link" href="#p63" onclick="return changeColor(this);"></a><span class="yinwen">30</span>秦王從榮請嚴衞、捧聖步騎兩指揮爲牙兵。<span class="jiazhu"><span class="shu-ming">五代會要</span>：應順元年三月，改左、右羽林四十指揮爲嚴衞左、右軍，龍武、神武四十指揮爲捧聖左、右軍。按是年帝殂，明年正月閔帝改元應順，四月潞王入立，改元清泰。數月之間，乃宋、潞二王兵爭之際，何暇改屯衞諸軍號乎！是必改於天成、長興之間，<span class="shu-ming">會要</span>誤也。</span>每入朝，從數百騎，張弓挾矢，馳騁衢路；令文士試草<span class="shu-ming">檄淮南書</span>，陳己將廓清海內之意。從榮不快於執政，私謂所親曰：<span class="yinhao">「吾一旦南面，必族之。」</span>范延光、趙延壽懼，屢求外補以避之。上以爲見己病而求去，甚怒，曰：<span class="yinhao">「欲去自去，奚用表爲！」</span>齊國公主復爲延壽言於禁中，云<span class="yinhao">「延壽實有疾，不堪機務。」</span><span class="jiazhu">趙延壽尙帝女齊國公主。復，扶又翻；下同。爲，于僞翻。</span>丙申，二人復言於上曰：<span class="yinhao">「臣等非敢憚勞，願與勳舊迭爲之。亦不敢俱去，願聽一人先出。若新人不稱職，<span class="jiazhu">稱，尺證翻。</span>復召臣，臣卽至矣。」</span>上乃許之。戊戌，以延壽爲宣武節度使；以山南東道節度使朱弘昭爲樞密使、同平章事。制下，弘昭復辭，<span class="jiazhu">亦懼從榮之禍也。下，戶嫁翻。</span>上叱之曰：<span class="yinhao">「汝輩皆不欲在吾側，吾蓄養汝輩何爲！」</span>弘昭乃不敢言。</p>
<p class="em2 strong" id="p64"><a class="gg-link" href="#p64" onclick="return changeColor(this);"></a><span class="yinwen">31</span>吏部侍郎張寶泛海使杭州，<span class="jiazhu">使，疏吏翻。</span>船壞，水工以小舟濟之，風飄至天長；<span class="jiazhu">天長縣在揚州西一百一十里，其地北不至淮，東不至海，豈小舟隨風所能至！今通州海門縣崇明鎭東海中有大洲，謂之天賜鹽場，舟人揚帆遇順，東南可以徑至明州定海，西南可以至許浦、達蘇州，恐是此處。宋之通州，吳之靜海軍也。</span>從者二百人，所存者五人。吳主厚禮之，資以從者儀服錢幣數萬，仍爲之牒錢氏，<span class="jiazhu">從，才用翻。爲，于僞翻。</span>使於境上迎候。文寶獨受飲食，餘皆辭之，曰：<span class="yinhao">「本朝與吳久不通問，今旣非君臣，又非賓主，若受茲物，何辭以謝！」</span>吳主嘉之，竟達命於杭州而還。<span class="jiazhu">還，從宣翻，又如字。</span></p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">32</span>庚子，以前義成節度使李贊華爲昭信節度使，留洛陽食其俸。<span class="jiazhu">去年以李贊華帥義成，事見上卷。按唐末於金州置昭信節度，五代兵爭，不復以爲節鎭。又按<span class="shu-ming">五代會要</span>，長興二年升虔州爲昭信節度；時虔州屬吳，吳以爲百勝節度。贊華所領節，抑虔州之昭信軍歟？又，是年十一月庚辰，改愼州懷化軍爲昭化軍，愼州在幽州之北，唐盛時所置以處突厥降者，抑以贊華領昭化節而<span class="yinhao">「信」</span>字乃<span class="yinhao">「化」</span>字之誤歟？</span></p>
<p class="em2 strong" id="p66"><a class="gg-link" href="#p66" onclick="return changeColor(this);"></a><span class="yinwen">33</span>辛丑，詔大元帥從榮位在宰相上。</p>
<p class="em2 strong" id="p67"><a class="gg-link" href="#p67" onclick="return changeColor(this);"></a><span class="yinwen">34</span>吳徐知誥以國中水火屢爲災，曰：<span class="yinhao">「兵民困苦，吾安可獨樂！」</span><span class="jiazhu">樂，音洛。</span>悉縱遣侍妓，<span class="jiazhu">妓，渠綺翻。</span>取樂器焚之。</p>
<p class="em2 strong" id="p68"><a class="gg-link" href="#p68" onclick="return changeColor(this);"></a><span class="yinwen">35</span>閩內樞密使薛文傑說閩王抑挫諸宗室；從子繼圖不勝忿，<span class="jiazhu">說，式芮翻。從，才用翻。勝，音升。</span>謀反，坐誅，連坐者千餘人。</p>
<p class="em2 strong" id="p69"><a class="gg-link" href="#p69" onclick="return changeColor(this);"></a><span class="yinwen">36</span>冬，十月，乙卯，范延光、馮贇奏：<span class="yinhao">「西北諸胡賣馬者往來如織，日用絹無慮五千匹，計耗國用什之七，<span class="jiazhu">天成四年，沿邊置場市馬，禁党項賣馬者到闕，而卒不能禁。今掌兵、掌計之臣復以其耗費而奏言之。</span>請委緣邊鎭戍擇諸胡所賣馬良者給券，具數以聞。」</span>從之。</p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">37</span>戊午，以前武興節度使孫岳爲三司使。<span class="jiazhu">代馮贇也。</span></p>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">38</span>范延光屢因孟漢瓊、王淑妃以求出；庚申，以延光爲成德節度使，以馮贇爲樞密使。</p>
<p class="em2 strong" id="p72"><a class="gg-link" href="#p72" onclick="return changeColor(this);"></a>帝以親軍都指揮使、河陽節度使、同平章事康義誠爲朴忠，親任之。時要近之官多求出以避秦王之禍，義誠度不能自脫，乃令其子事秦王，務以恭順持兩端，冀得自全。<span class="jiazhu">帝以康義誠爲朴忠，朴忠者能持兩端乎？是後康義誠事閔帝，自請將兵拒潞王而遂迎降，亦所以自全也，乃所以自斃。若此者果可親任耶！度，徒洛翻。</span></p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">39</span>權知夏州事李彝超上表謝罪，求昭雪；<span class="jiazhu">去年秋討李彝超。昭者，明其無他；雪者，澡洗其罪。</span>壬戌，以彝超爲定難軍節度使。<span class="jiazhu">難，乃旦翻。</span></p>
<p class="em2 strong" id="p74"><a class="gg-link" href="#p74" onclick="return changeColor(this);"></a><span class="yinwen">40</span>十一月，甲戌，上餞范延光，酒罷，上曰：<span class="yinhao">「卿今遠去，事宜盡言。」</span>對曰：<span class="yinhao">「朝廷大事，願陛下與內外輔臣參決，勿聽羣小之言。」</span><span class="jiazhu">內輔臣，謂樞密使；外輔臣，謂宰相。羣小，指孟漢瓊之黨。</span>遂相泣而別。<span class="jiazhu">語而相泣，死期將至，不知泣下也。</span>時孟漢瓊用事，附之者共爲朋黨以蔽惑上聽，故延光言及之。</p>
<p class="em2 strong" id="p75"><a class="gg-link" href="#p75" onclick="return changeColor(this);"></a><span class="yinwen">41</span>庚辰，改愼州懷化軍。<span class="jiazhu"><span class="shu-ming">九域志</span>：愼州，昭化軍節度。<span class="shu-ming">五代會要</span>：是年十一月庚辰，改愼州懷化軍爲昭化軍。史於此蓋逸<span class="yinhao">「爲昭化軍」</span>四字。</span>置保順軍於洮州，領洮、鄯等州。<span class="jiazhu">自唐肅、代以來，洮、鄯沒於吐蕃，是時必有西戎首領來歸附，故置節鎭以寵授之。洮，土刀翻。鄯，音善。</span></p>
<p class="em2 strong" id="p76"><a class="gg-link" href="#p76" onclick="return changeColor(this);"></a>戊子，帝疾復作，<span class="jiazhu">歐<span class="shu-ming">史</span>：戊子，雪，帝幸宮西士和亭，得傷寒疾。復，扶又翻。</span>己丑，大漸，秦王從榮入問疾，帝俛首不能舉。<span class="jiazhu">俛，音免。</span>王淑妃曰：<span class="yinhao">「從榮在此。」</span>帝不應。從榮出，聞宮中皆哭，從榮意帝已殂，明旦，稱疾不入。是夕，帝實小愈，<span class="jiazhu">歐<span class="shu-ming">史</span>：從榮與朱弘昭、馮贇入問起居於廣壽殿，帝不能知人。從榮等出，乃遷於雍和殿，宮中皆慟哭。至夜半，帝蹶然自興於榻，而侍疾者皆去，顧殿上守漏宮女曰：<span class="yinhao">「夜漏幾何？」</span>對曰：<span class="yinhao">「四更矣。」</span>帝卽唾肉如胏者數片，溺便液斗餘。守漏者曰：<span class="yinhao">「大家省事乎？」</span>曰：<span class="yinhao">「吾不知也。」</span>有頃，六宮皆至，曰：<span class="yinhao">「大家還魂矣！」</span>因進粥一器。至旦，疾少愈。薛<span class="shu-ming">史</span>作<span class="yinhao">「便溺升餘」</span>。當改<span class="yinhao">「斗」</span>字從<span class="yinhao">「升」</span>字。</span>而從榮不知。</p>
<p class="em2 strong" id="p77"><a class="gg-link" href="#p77" onclick="return changeColor(this);"></a>從榮自知不爲時論所與，<span class="jiazhu">事始見二百七十六卷天成二年。人患不自知耳，旣自知矣，而與小人謀爲自全之計，此其所以敗也。</span>恐不得爲嗣，與其黨謀，欲以兵入侍，先制權臣。<span class="jiazhu">權臣，謂孟漢瓊、朱弘昭、馮贇等。</span>辛卯，從榮遣都押牙馬處鈞謂朱弘昭、馮贇曰：<span class="yinhao">「吾欲帥牙兵入宮中侍疾，<span class="jiazhu">帥，讀曰率。</span>且備非常，當止於何所？」</span>二人曰：<span class="yinhao">「王自擇之。」</span>旣而私於處鈞曰：<span class="yinhao">「主上萬福，<span class="jiazhu">今人言起居無他者爲萬福。</span>王宜竭心忠孝，不可妄信人浮言。」</span>從榮怒，復遣處鈞謂二人曰：<span class="yinhao">「公輩殊不愛家族邪？何敢拒我！」</span><span class="jiazhu">以參夷之罪臨之。復，扶又翻。</span>二人患之，入告王淑妃及宣徽使孟漢瓊，咸曰：<span class="yinhao">「茲事不得康義誠不可濟。」</span><span class="jiazhu">康義誠時總侍衞親軍。言不得義誠與之合謀拒從榮，則事不可成。</span>乃召義誠謀之，義誠竟無言，但曰：<span class="yinhao">「義誠將校耳，<span class="jiazhu">將，卽亮翻。校，戶敎翻。</span>不敢預議，惟相公所使。」</span>弘昭疑義誠不欲衆中言之，夜，邀至私第問之，其對如初。<span class="jiazhu">康義誠之初計，欲持兩端以自全，故其對如此。</span></p>
<p class="em2 strong" id="p78"><a class="gg-link" href="#p78" onclick="return changeColor(this);"></a>壬辰，從榮自河南府常服將步騎千人陳於天津橋。<span class="jiazhu">從榮時以河南尹判六軍諸衞，居河南府。</span>是日黎明，從榮遣馬處鈞至馮贇第，語之曰：<span class="yinhao">「吾今日決入，且居興聖宮。<span class="jiazhu">語，牛倨翻。帝之嗣位也，先入居興聖宮，故從榮欲效之。</span>公輩各有宗族，處事亦宜詳允，<span class="jiazhu">處，昌呂翻；下處置同。又使處鈞以前說臨馮贇。</span>禍福在須臾耳。」</span>又遣處鈞詣康義誠，義誠曰：<span class="yinhao">「王來則奉迎。」</span><span class="jiazhu">言來則奉迎，不來則不敢輕動，此卽義誠遣子事秦府之初計也。</span></p>
<p class="em2 strong" id="p79"><a class="gg-link" href="#p79" onclick="return changeColor(this);"></a>贇馳入右掖門，見弘昭、義誠、漢瓊及三司使孫岳方聚謀於中興殿門外，<span class="jiazhu"><span class="shu-ming">五代會要</span>：唐莊宗同光二年改洛陽崇勳殿爲中興殿，萬春門爲中興門。</span>贇具道處鈞之言，因讓義誠曰：<span class="yinhao">「秦王言『禍福在須臾』，其事可知，公勿以兒在秦府，左右顧望！主上拔擢吾輩，自布衣至將相，苟使秦王兵得入此門，置主上何地？吾輩尙有遺種乎？」</span><span class="jiazhu">種，章勇翻。</span>義誠未及對，監門白秦王已將兵至端門外。<span class="jiazhu">監門，監門衞將軍也。端門，宮城正南門。</span>漢瓊拂衣起曰：<span class="yinhao">「今日之事，危及君父，公猶顧望擇利邪？<span class="jiazhu">公，謂康義誠。</span>吾何愛餘生，當自帥兵拒之耳！」</span><span class="jiazhu">帥，讀曰率；下同。</span>卽入殿門，弘昭、贇隨之，議誠不得已，亦隨之入。</p>
<p class="em2 strong" id="p80"><a class="gg-link" href="#p80" onclick="return changeColor(this);"></a>漢瓊見帝曰：<span class="yinhao">「從榮反，兵已攻端門，須臾入宮，則大亂矣。」</span>宮中相顧號哭，<span class="jiazhu">號，戶刀翻。</span>帝曰：<span class="yinhao">「從榮何苦乃爾！」</span>問弘昭等：<span class="yinhao">「有諸？」</span>對曰：<span class="yinhao">「有之，適已令門者闔門矣。」</span>帝指天泣下，謂義誠曰：<span class="yinhao">「卿自處置，<span class="jiazhu">處，昌呂翻。</span>勿驚百姓！」</span>控鶴指揮使李重吉，從珂之子也，時侍側，帝曰：<span class="yinhao">「吾與爾父冒矢石定天下，<span class="jiazhu">冒，莫北翻。</span>數脫吾於厄；<span class="jiazhu">數，所角翻。</span>從榮輩得何力，今乃爲人所敎，爲此悖逆！<span class="jiazhu">悖，蒲內翻，又蒲沒翻。</span>我固知此曹不足付大事，當呼爾父授以兵柄耳。<span class="jiazhu">時從珂鎭鳳翔，帝言欲召之。</span>汝爲我部閉諸門。」</span><span class="jiazhu">爲，于僞翻；下嘗爲同。</span>重吉卽帥控鶴兵守宮門。<span class="jiazhu">帥，讀曰率；下同。</span>孟漢瓊被甲乘馬，<span class="jiazhu">被，皮義翻。</span>召馬軍都指揮使朱洪實，使將五百騎討從榮。</p>
<p class="em2 strong" id="p81"><a class="gg-link" href="#p81" onclick="return changeColor(this);"></a>從榮方據胡牀，坐橋上，<span class="jiazhu">胡牀卽今之交牀，自晉人已來用之。</span>遣左右召康義誠。端門已閉，叩左掖門，<span class="jiazhu">端門之東門曰左掖門，西門曰右掖門，言在端門之左右，若臂掖之左右然也。</span>從門隙中窺之，見朱洪實引騎兵北來，<span class="jiazhu">端門，宮城南門。兵從宮中出，自掖門外窺之，見其兵北來。</span>走白從榮；從榮大驚，命取鐵掩心擐之，<span class="jiazhu">甲在胸前者謂之掩心。擐，戶慣翻。</span>坐調弓矢。俄而騎兵大至，從榮走歸府，<span class="jiazhu">走歸河南府也。</span>僚佐皆竄匿，牙兵掠嘉善坊潰去。從榮與妃劉氏匿牀下，皇城使安從益就斬之，幷殺其子，以其首獻。初，孫岳頗得豫內廷密謀，馮、朱患從榮狼伉，<span class="jiazhu">馮、朱，謂馮贇、朱弘昭。晉周嵩謂王敦曰：<span class="yinhao">「處仲狼抗無上。」</span></span>岳嘗爲之極言禍福之歸；康義誠恨之，至是，乘亂密遣騎士射殺之。<span class="jiazhu">射，而亦翻。</span>帝聞從榮死，悲駭，幾落御榻，絕而復蘇者再，由是疾復劇。<span class="jiazhu">幾，居依翻。復，扶又翻。</span>從榮一子尙幼，養宮中，諸將請除之，帝泣曰：<span class="yinhao">「此何罪！」</span>不得已，竟與之。癸巳，馮道帥羣臣入見帝於雍和殿，帝雨泣嗚咽，<span class="jiazhu">見，賢遍翻。雨泣者，淚下如雨。</span>曰：<span class="yinhao">「吾家事至此，慚見卿等！」</span></p>
<p class="em2 strong" id="p82"><a class="gg-link" href="#p82" onclick="return changeColor(this);"></a>宋王從厚爲天雄節度使；甲午，遣孟漢瓊徵從厚，且權知天雄軍府事。<span class="jiazhu">使孟漢瓊徵從厚入侍疾，因使漢瓊權知天雄軍府。</span></p>
<p class="em2 strong" id="p83"><a class="gg-link" href="#p83" onclick="return changeColor(this);"></a>丙申，追廢從榮爲庶人。執政共議從榮官屬之罪，馮道曰：<span class="yinhao">「從榮所親者高輦、劉陟、王說而已，<span class="jiazhu">說，讀爲悅。</span>任贊到官纔半月，王居敏、司徒詡在病告已半年，<span class="jiazhu">司徒詡，其先以官爲氏。在病告者，以病謁告家居。</span>豈豫其謀！居敏尤爲從榮所惡，<span class="jiazhu">惡，烏路翻。</span>昨舉兵向闕之際，與輦、陟並轡而行，指日景曰：『來日及今，已誅王詹事矣。』<span class="jiazhu">日景，日之晷景。及今，猶言及此時也。王詹事，謂王居敏，稱其官也。</span>自非與之同謀者，豈得一切誅之乎！」</span>朱弘昭曰：<span class="yinhao">「使從榮得入光政門，<span class="jiazhu">唐昭宗之遷洛陽也，改長樂門爲光政門。</span>贊等當如何任使，而吾輩猶有種乎！<span class="jiazhu">種，章勇翻。</span>且首從差一等耳，今首已孥戮而從皆不問，<span class="jiazhu">從，才用翻。孥，音奴。凡定罪，從減爲首一等。</span>主上能不以吾輩爲庇姦人乎！」</span>馮贇力爭之，始議流貶。時諮議高輦已伏誅。丁酉，元帥府判官、兵部侍郎任贊、祕書監兼王傅劉瓚、友蘇瓚、記室魚崇遠、河南少尹劉陟、判官司徒詡、推官王說等八人並長流，<span class="jiazhu">唐法，長流人謂之<span class="yinhao">「長流百姓」</span>。</span>河南巡官李澣、江文蔚等六人勒歸田里，<span class="jiazhu">蔚，紆勿翻。</span>六軍判官·太子詹事王居敏、推官郭晙並貶官。<span class="jiazhu">從榮判六軍諸衞事，其府僚有判官、推官。晙，祖峻翻。</span>澣，回之族曾孫也；<span class="jiazhu">李回，唐武宗朝爲宰相。</span>詡，貝州人；文蔚，建安人也。文蔚奔吳，徐知誥厚禮之。</p>
<p class="em2 strong" id="p84"><a class="gg-link" href="#p84" onclick="return changeColor(this);"></a>初，從榮失道，六軍判官、司諫郎中趙遠諫曰：<span class="yinhao">「大王地居上嗣，<span class="jiazhu">上嗣，言齒居諸子之上，當嗣有大業。</span>當勤脩令德，柰何所爲如是！勿謂父子至親爲可恃，獨不見恭世子、戾太子乎！」</span><span class="jiazhu">春秋晉獻公殺其世子而非其罪，後諡曰恭。戾太子事見二十二卷漢武帝征和二年。</span>從榮怒，出爲涇州判官；及從榮敗，遠以是知名。遠，字上交，<span class="jiazhu">趙遠後事漢高祖，避高祖名，以字行，故史著其名。</span>幽州人也。</p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">43</span>戊戌，帝殂。<span class="jiazhu">年六十七。按下文云登極之年已踰六十，則是年年六十八。</span>帝性不猜忌，與物無競，登極之年已踰六十，每夕於宮中焚香祝天曰：<span class="yinhao">「某胡人，因亂爲衆所推；<span class="jiazhu">事見二百七十四卷天成元年。</span>願天早生聖人，爲生民主。」</span><span class="jiazhu">范仲淹曰：我太祖皇帝應期而生。</span>在位年穀屢豐，<span class="jiazhu">屢，力住翻。</span>兵革罕用，校於五代，粗爲小康。<span class="jiazhu">校，比也。小康，小安也。粗，坐五翻。</span></p>
<p class="em2 strong" id="p86"><a class="gg-link" href="#p86" onclick="return changeColor(this);"></a>辛丑，宋王至洛陽。<span class="jiazhu">自魏州至洛陽。</span></p>
<p class="em2 strong" id="p87"><a class="gg-link" href="#p87" onclick="return changeColor(this);"></a><span class="yinwen">44</span>閩主尊魯國太夫人黃氏爲皇太后。</p>
<p class="em2 strong" id="p88"><a class="gg-link" href="#p88" onclick="return changeColor(this);"></a>閩主好鬼神，<span class="jiazhu">好，呼到翻。</span>巫盛韜等皆有寵。薛文傑言於閩主曰：<span class="yinhao">「陛下左右多姦臣，非質諸鬼神，<span class="jiazhu">質，正也。</span>不能知也。盛韜善視鬼，宜使察之。」</span>閩主從之。文傑惡樞密使吳勗，<span class="jiazhu">吳勗，本閩主親吏，故任之以機密，文傑以是惡之。惡，烏路翻。</span>勗有疾，文傑省之，<span class="jiazhu">省，悉景翻。</span>曰：<span class="yinhao">「主上以公久疾，欲罷公近密，僕言公但小苦頭痛耳，將愈矣。主上或遣使來問，愼勿以他疾對也。」</span>勗許諾。明日，文傑使韜言於閩主曰：<span class="yinhao">「適見北廟崇順王訊吳勗謀反，<span class="jiazhu">閩主信北廟崇順王事始見上卷三年。</span>以銅釘釘其腦，<span class="jiazhu">上釘如字，下釘丁定翻。</span>金椎擊之。」</span>閩主以告文傑，文傑曰：<span class="yinhao">「未可信也，宜遣使問之。」</span>果以頭痛對，卽收下獄，遣文傑及獄吏雜治之，勗自誣服，幷其妻子誅之。<span class="jiazhu"><span class="yinhao">「吳勗」</span>，歐<span class="shu-ming">史</span>作<span class="yinhao">「吳英」</span>。下，遐稼翻。治，直吏翻。</span>由是國人益怒。</p>
<p class="em2 strong" id="p89"><a class="gg-link" href="#p89" onclick="return changeColor(this);"></a>吳光請兵於吳，<span class="jiazhu">吳光奔吳見上七月。</span>吳信州刺史蔣延徽不俟朝命，引兵會光攻建州，<span class="jiazhu">信州在漢時其地界於豫章餘干、會稽太末二縣之間，三國時爲鄱陽郡葛陽縣之地。晉、宋以至於隋屬東陽、鄱陽二郡，陳改葛陽爲弋陽縣。唐乾元元年析饒州之弋陽、衢州之常山、玉山及建、撫之地置信州。<span class="shu-ming">九域志</span>：信州南至建州四百里。朝，直遙翻。</span>閩主遣使求救於吳越。</p>
<p class="em2 strong" id="p90"><a class="gg-link" href="#p90" onclick="return changeColor(this);"></a><span class="yinwen">45</span>十二月，癸卯朔，始發明宗喪，<span class="jiazhu">戊戌至癸卯，六日始發喪，亂故也。</span>宋王卽皇帝位。<span class="jiazhu">諱從厚，明宗第五子也。明宗殂四日而後宋王至，至三日始發喪卽位。</span></p>
<p class="em2 strong" id="p91"><a class="gg-link" href="#p91" onclick="return changeColor(this);"></a><span class="yinwen">46</span>秦王從榮旣死，朱洪實妻入宮，司衣王氏<span class="jiaozhusup">〔章：十二行本「氏」下有「與之」二字；乙十一行本同。〕</span>語及秦王，<span class="jiazhu">唐制：內職有六尙，猶外朝之六尙書也；有二十四司，猶二十四曹郎也。司衣屬尙服局，掌宮內御服、首飾，整比以時進奉。</span>王氏曰：<span class="yinhao">「秦王爲人子，不在左右侍疾，致人歸禍，是其罪也；若云大逆，則厚誣矣。朱司徒最受王恩，<span class="jiazhu">朱洪實蓋加檢校司徒，故稱之。</span>當時不爲之辨，惜哉！」</span><span class="jiazhu">爲之，于僞翻；下同。</span>洪實聞之，大懼，與康義誠以其語白閔帝，且言王氏私於從榮，爲之詗宮中事，辛亥，賜王氏死。事連王淑妃，淑妃素厚於從榮，<span class="jiazhu">歐<span class="shu-ming">史</span>曰：初，明宗後宮有生子者，命妃母之，是爲許王從益。從益乳母司衣王氏，見明宗已老而秦王握兵，心欲自託爲後計，乃曰<span class="yinhao">「兒思秦王」</span>；是時從益已四歲，又數敎從益自言求見秦王，明宗遣乳嫗將兒往來秦府，遂與從榮私通，從榮因使伺察宮中動靜。事連王淑妃，由是故也。詗，火迥翻，又休正翻。</span>帝由是疑之。<span class="jiazhu">從榮已死，往事何足復論！況國難甫定，人心疑阻，宜示寬大，使各自安。帝多疑而少斷，此其所以不得令終也。</span></p>
<p class="em2 strong" id="p92"><a class="gg-link" href="#p92" onclick="return changeColor(this);"></a><span class="yinwen">47</span>丙辰，以天雄左都押牙宋令詢爲磁州刺史。<span class="jiazhu">磁，牆之翻。</span>朱弘昭以誅秦王立帝爲己功，欲專朝政；令詢侍帝左右最久，雅爲帝所親信，<span class="jiazhu">雅，素也。</span>弘昭不欲舊人在帝側，故出之。帝不悅而無<span class="jiaozhusup">〔章：十二行本「無」下有「如」字；乙十一行本同；孔本同；熊校同。〕</span>之何。</p>
<p class="em2 strong" id="p93"><a class="gg-link" href="#p93" onclick="return changeColor(this);"></a><span class="yinwen">48</span>孟知祥聞明宗殂，謂僚佐曰：<span class="yinhao">「宋王幼弱，爲政者皆胥史小人，<span class="jiazhu">朱弘昭、馮贇先皆以胥史事明宗於潛躍，遂階柄用，故爲孟知祥所侮易。</span>其亂可坐俟也。」</span></p>
<p class="em2 strong" id="p94"><a class="gg-link" href="#p94" onclick="return changeColor(this);"></a>辛未，帝始御中興殿。帝自終易月之制，<span class="jiazhu">循漢、晉喪制，以日易月，二十七日而釋服。</span>卽召學士讀<span class="shu-ming">貞觀政要</span>、<span class="shu-ming">太宗實錄</span>，有致治之志；然不知其要，寬柔少斷。<span class="jiazhu">治，直吏翻。斷，丁亂翻。</span>李愚私謂同列曰：<span class="yinhao">「吾君延訪，鮮及吾輩，位高責重，事亦堪憂。」</span>衆惕息不敢應。<span class="jiazhu">李愚時爲相，言帝不謀政於宰相，而專與樞密、宣徽等議事也。鮮，息淺翻。惕，他歷翻。</span></p>
<p class="em2 strong" id="p95"><a class="gg-link" href="#p95" onclick="return changeColor(this);"></a><span class="yinwen">49</span>順化節度使、同平章事、判明州錢元珦驕縱不法，<span class="jiazhu">以吳越於台州置德化節度概觀之，蓋置順化節度於明州也。又按薛<span class="shu-ming">史</span>，長興三年昇楚州爲順化軍，以明州刺史錢元珦爲本州節度使。楚州時屬楊氏，元珦蓋鎭明州而領楚州節耳。珦，許亮翻。</span>每請事於王府不獲，<span class="jiazhu">王府，謂吳越國王府。</span>輒上書悖慢。<span class="jiazhu">悖，蒲昧翻，又蒲沒翻。</span>嘗怒一吏，置鐵牀炙之，<span class="jiazhu">炙，之石翻。</span>臭滿城郭。吳王元瓘遣牙將仰仁詮詣明州召之，仁詮左右慮元珦難制，勸爲之備，仁詮不從，常服徑造聽事。<span class="jiazhu"><span class="shu-ming">姓苑</span>有仰姓。詮，且緣翻。造，七到翻。聽，讀曰廳。</span>元珦見仁詮至，股慄，遂還錢塘，幽於別第。仁詮，湖州人也。</p>
<p class="em2 strong" id="p96"><a class="gg-link" href="#p96" onclick="return changeColor(this);"></a><span class="yinwen">50</span>閩主改福州爲長樂府。<span class="jiazhu">樂，音洛。</span></p>
<p class="em2 strong" id="p97"><a class="gg-link" href="#p97" onclick="return changeColor(this);"></a>親從都指揮使王仁達有擒王延稟之功，<span class="jiazhu">從，才用翻。王仁達擒延稟事見上卷長興二年。</span>性慷慨，言事無所避。閩主惡之，<span class="jiazhu">惡，烏路翻。</span>嘗私謂左右曰：<span class="yinhao">「仁達智有餘，吾猶能御之，非少主臣也。」</span><span class="jiazhu">少，詩照翻。</span>至是，竟誣以叛，族誅之。</p>
<p class="em2 strong" id="p98"><a class="gg-link" href="#p98" onclick="return changeColor(this);"></a><span class="yinwen">51</span>初，馬希聲、希範同日生，希聲母曰袁德妃，希範母曰陳氏。希範怨希聲先立不讓，及嗣位，不禮於袁德妃。<span class="jiazhu">按歐<span class="shu-ming">史</span>，楚王殷有子十餘人，嫡子希振長而賢，其次希聲與希範同日生，希聲以母袁夫人有色而寵盛得立，而希振棄官爲道士。希聲以長幼之序當讓希振，未當讓希範也。</span>希聲母弟希旺爲親從都指揮使，<span class="jiazhu">從，才用翻。</span>希範多譴責之；袁德妃請納希旺官爲道士，不許，解其軍職，使居竹屋草門，不得預兄弟燕集。德妃卒，希旺憂憤而卒。</p>
<h5><span class="section" id="title-5"><span data-head-description="" data-head-level="h3" data-head-title="潞王上">潞王上</span></span></h5>
<p class="" id="p99"><a class="gg-link" href="#p99" onclick="return changeColor(this);"></a><span class="jiazhu">諱從珂，鎭州平山人。本姓王氏，明宗爲將時過平山掠得之，養以爲子。</span></p>
<div class="yt" id="y934"><p class="strong" id="p100"><a class="gg-link" href="#p100" onclick="return changeColor(this);"></a><span class="section" id="title-6"><span data-head-description="潞王上" data-head-level="h4" data-head-title="清泰元年">清泰元年</span></span><span class="biaozhusup" data-rel="">（甲午、九三四年）</span><span class="jiazhu">是年四月入立，始改元清泰。</span></p></div>
<p class="em2 strong" id="p101"><a class="gg-link" href="#p101" onclick="return changeColor(this);"></a><span class="yinwen">1</span>春，正月，戊寅，閔帝大赦，改元應順。<span class="jiazhu">取應天順人爲義，非繼體之君所以紀元也。</span></p>
<p class="em2 strong" id="p102"><a class="gg-link" href="#p102" onclick="return changeColor(this);"></a>壬午，加河陽節度使兼侍衞都指揮使康義誠兼侍中，判六軍諸衞事。</p>
<p class="em2 strong" id="p103"><a class="gg-link" href="#p103" onclick="return changeColor(this);"></a><span class="yinwen">2</span>朱弘昭、馮贇忌侍衞馬軍都指揮使安<span class="jiaozhusup">〔章：十二行本「安」上有「寧國節度使」五字；張校同，云無註本亦無。〕</span>彥威、侍衞步軍都指揮使、忠正節度使張從賓，<span class="jiazhu"><span class="shu-ming">五代會要</span>：天成二年十月，升壽州爲忠正節度。時壽州屬吳，後唐蓋升節鎭以寵授其臣遙領之耳。</span>甲申，出彥威爲護國節度使，以捧聖馬軍都指揮使朱洪實代之；出從賓爲彰義節度使，以嚴衞步軍都指揮使皇甫遇代之。<span class="jiazhu">朱、馮之多忌，所以速禍也。薛<span class="shu-ming">史</span>：明宗長興三年，以神捷、神威、雄威、廣捷已下指揮改爲左、右羽林軍。閔帝卽位，改左、右羽林軍爲嚴衞，左·右龍武、神武軍爲捧聖。按薛<span class="shu-ming">史</span>之誤與<span class="shu-ming">會要</span>同。</span>彥威，崞人；<span class="jiazhu">崞，音郭。</span>遇，眞定人也。</p>
<p class="em2 strong" id="p104"><a class="gg-link" href="#p104" onclick="return changeColor(this);"></a><span class="yinwen">3</span>戊子，樞密使·同平章事朱弘昭、同中書門下二品馮贇、河東節度使兼侍中石敬瑭並兼中書令。贇以超遷太過，堅辭不受；己丑，改兼侍中。</p>
<p class="em2 strong" id="p105"><a class="gg-link" href="#p105" onclick="return changeColor(this);"></a><span class="yinwen">4</span>壬辰，以荊南節度使高從誨爲南平王，武安、武平節度使馬希範爲楚王。</p>
<p class="em2 strong" id="p106"><a class="gg-link" href="#p106" onclick="return changeColor(this);"></a><span class="yinwen">5</span>甲午，以鎭海、鎭東節度使吳王元瓘爲吳越王。</p>
<p class="em2 strong" id="p107"><a class="gg-link" href="#p107" onclick="return changeColor(this);"></a><span class="yinwen">6</span>吳徐知誥別治私第於金陵，<span class="jiazhu">治，直吏翻。</span>乙未，遷居私第，虛府舍以待吳主。<span class="jiazhu">此吳主，楊溥。</span></p>
<p class="em2 strong" id="p108"><a class="gg-link" href="#p108" onclick="return changeColor(this);"></a><span class="yinwen">7</span>鳳翔節度使兼侍中潞王從珂，與石敬瑭少從明帝征伐，有功名，得衆心；<span class="jiazhu">少，詩照翻。</span>朱弘昭、馮贇位望素出二人下遠甚，一旦執朝政，皆忌之。<span class="jiazhu">忌從珂及敬瑭也。朝，直遙翻。</span>明宗有疾，潞王屢遣其夫人入省侍；<span class="jiazhu">省，悉景翻。</span>及明宗殂，潞王辭疾不來，<span class="jiazhu">以主少國疑也，其相猜阻之迹見矣。</span>使臣至鳳翔者或自言伺得潞王陰事。<span class="jiazhu">此小人之交鬬者迎合執政意嚮。使，疏吏翻。伺，相吏翻。</span>時潞王長子重吉爲控鶴都指揮使，朱、馮不欲其典禁兵，己亥，出爲亳州團練使。潞王有女惠明爲尼，在洛陽，亦召入禁中。潞王由是疑懼。<span class="jiazhu">爲潞王舉兵張本。</span></p>
<p class="em2 strong" id="p109"><a class="gg-link" href="#p109" onclick="return changeColor(this);"></a><span class="yinwen">8</span>吳蔣延徽敗閩兵於浦城，<span class="jiazhu">漢末以會稽南部置漢興縣，吳更曰吳興，爲建安郡治所，隋廢郡爲縣。唐載初元年，分建安縣置唐興縣，天授二年改曰武寧，神龍元年復曰唐興，天寶元年改曰浦城，屬建州。宋白曰：浦城本東候官之北鄕也，漢末置漢興縣，吳曰吳興，唐曰唐興，天寶改浦城。有二浦，其城臨浦，故曰浦城。<span class="shu-ming">九域志</span>：在州東北三百三十里。敗，補邁翻。</span>遂圍建州，閩主璘遣上軍使張彥柔、<span class="jiazhu">閩置上軍使、中軍使、下軍使。</span>驃騎大將軍王延宗將兵萬人救建州。延宗軍及中塗，士卒不進，曰：<span class="yinhao">「不得薛文傑，不能討賊。」</span>延宗馳使以聞，國人震恐。太后及福王繼鵬<span class="jiazhu">繼鵬，閩主長子也。</span>泣謂璘曰：<span class="yinhao">「文傑盜弄國權，枉害無辜，上下怨怒久矣。今吳兵深入，士卒不進，社稷一旦傾覆，留文傑何益！」</span>文傑亦在側，互陳利害。璘曰：<span class="yinhao">「吾無如卿何，卿自爲謀。」</span>文傑出，繼鵬伺之於啓聖門外，以笏擊之仆地，檻車送軍前，市人爭持瓦礫擊之。<span class="jiazhu">礫，卽擊翻。</span>文傑善術數，自云過三日則無患。部送者聞之，倍道兼行，二日而至，士卒見之踊躍，臠食之；<span class="jiazhu">臠，力兗翻。</span>閩主亟遣赦之，不及。初，文傑以爲古制檻車疏闊，更爲之，<span class="jiazhu">更，工衡翻，改也。</span>形如木匱，攢以鐵鋩，內向，動輒觸之。車成，文傑首自入焉。幷誅盛韜。<span class="jiazhu">盛韜，以鬼神事黨附薛文傑爲姦者也。</span></p>
<p class="em2 strong" id="p110"><a class="gg-link" href="#p110" onclick="return changeColor(this);"></a>蔣延徽攻建州垂克，徐知誥以延徽吳太祖之壻，<span class="jiazhu">吳尊楊行密廟號太祖。</span>與臨川王濛素善，恐其克建州奉濛以圖興復，<span class="jiazhu">濛爲徐氏父子所忌，事始二百七十一卷梁均王貞明五年。</span>遣使召之。延徽亦聞閩兵及吳越兵將至，引兵歸；閩人追擊，敗之，士卒死亡甚衆，歸罪於都虞候張重進，斬之。<span class="jiazhu">敗，補邁翻。重，直龍翻。</span>知誥貶延徽爲右威衞將軍，遣使求好于閩。<span class="jiazhu">好，呼到翻。</span></p>
<p class="em2 strong" id="p111"><a class="gg-link" href="#p111" onclick="return changeColor(this);"></a><span class="yinwen">9</span>閏月，以左諫議大夫唐汭、膳部郎中·知制誥陳乂皆爲給事中，充樞密直學士。汭以文學從帝，歷三鎭在幕府。<span class="jiazhu">帝以開成三年鎭宣武，明年徙鎭河東，長興元年徙鎭天雄。</span>及卽位，將佐之有才者，朱、馮皆斥逐之。汭性迂疏，朱、馮恐帝含怒有時而發，乃引汭於密近，以其黨陳乂監之。<span class="jiazhu">監，古銜翻。</span></p>
<p class="em2 strong" id="p112"><a class="gg-link" href="#p112" onclick="return changeColor(this);"></a><span class="yinwen">10</span>丙午，尊皇后爲皇太后。<span class="jiazhu">皇后，明宗曹皇后也。</span></p>
<p class="em2 strong" id="p113"><a class="gg-link" href="#p113" onclick="return changeColor(this);"></a><span class="yinwen">11</span>安遠節度使符彥超奴王希全、任賀兒<span class="jiazhu">任，音壬。</span>見朝廷多事，謀殺彥超，據安州附於吳，夜，叩門稱有急遞，<span class="jiazhu">軍期緊急，文書入遞不容稽違晷刻者，謂之急遞。遞，郵傳也。遞者，言郵置遞以相付而達其所。</span>彥超出至聽事，二奴殺之，因以彥超之命召諸將，有不從己者輒殺之。己酉旦，副使李端帥州兵討誅之，幷其黨。<span class="jiazhu">副使者，節度副使也。帥，讀曰率。</span></p>
<p class="em2 strong" id="p114"><a class="gg-link" href="#p114" onclick="return changeColor(this);"></a><span class="yinwen">12</span>甲寅，以王淑妃爲太妃。<span class="jiazhu">不曰<span class="yinhao">「尊」</span>而曰<span class="yinhao">「以」</span>，史言閔帝之薄王淑妃。</span></p>
<p class="em2 strong" id="p115"><a class="gg-link" href="#p115" onclick="return changeColor(this);"></a><span class="yinwen">13</span>蜀將吏勸蜀王知祥稱帝；己巳，知祥卽皇帝位于成都。<span class="jiazhu">孟知祥，字保胤，邢州龍岡人。</span></p>
</div></body></html>