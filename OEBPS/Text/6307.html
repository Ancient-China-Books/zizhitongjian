<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第一百六十三・梁紀十九・太宗簡文皇帝上</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="梁紀十九">梁紀十九</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">上章敦牂<span class="biaozhusup" data-rel="">（庚午）</span>，一年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="太宗簡文皇帝上">太宗簡文皇帝上</span></span></h5>
<p class="" id="p1"><a class="gg-link" href="#p1" onclick="return changeColor(this);"></a><span class="jiazhu">諱綱，字世讚，小字六通，武帝第三子，昭明太子母弟也。<span class="shu-ming">諡法</span>：平易不訾曰簡；學勤好問曰文。</span></p>
<div class="yt" id="y550"><p class="strong" id="p2"><a class="gg-link" href="#p2" onclick="return changeColor(this);"></a><span class="section" id="title-3"><span data-head-description="太宗簡文皇帝上" data-head-level="h4" data-head-title="大寶元年">大寶元年</span></span><span class="biaozhusup" data-rel="">（庚午、五五〇年）</span></p></div>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">1</span>春，正月，辛亥朔，大赦，改元。</p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">2</span>陳霸先發始興，至大庾嶺，<span class="jiazhu">大庾嶺，在今南安軍大庾縣西南二十里。<span class="shu-ming">吳錄</span>：南野縣有大庾山，自嶺嶠九嶝二里，至嶺下，平行十里，至平亭。</span>蔡路養將二萬人軍於南野以拒之。<span class="jiazhu">南野縣，漢屬豫章郡，晉屬南康郡。劉昫曰：唐韶州始興縣，漢南野縣地。宋白曰：虔州之南康大庾嶺，南雄州之始興，皆漢南野縣地。<span class="shu-ming">輿地志</span>：今虔州龍南縣，漢南野縣地。將，卽亮翻。</span>路養妻姪蘭陵蕭摩訶，年十三，單騎出戰，無敢當者。杜僧明馬被傷，<span class="jiazhu">騎，奇寄翻。被，皮義翻。</span>陳霸先救之，授以所乘馬；僧明上馬復戰，<span class="jiazhu">上，時掌翻。復，扶又翻。</span>衆軍因而乘之，路養大敗，脫身走。霸先進軍南康，<span class="jiazhu"><span class="shu-ming">考異</span>曰：<span class="shu-ming">太清紀</span>在二月。今從<span class="shu-ming">陳·帝紀</span>。</span>湘東王繹承制授霸先明威將軍、交州刺史。</p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">3</span>戊辰，東魏進太原公高洋位丞相、都督中外諸軍、錄尙書事、大行臺、齊郡王。</p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">4</span>庚午，邵陵王綸至江夏，郢州刺史南康王恪郊迎，<span class="jiazhu"><span class="yinhao">「南康」</span>當作<span class="yinhao">「南平」</span>，參考前後及<span class="shu-ming">梁書</span>可見。夏，戶雅翻。</span>以州讓之，綸不受；乃推綸爲假黃鉞、都督中外諸軍事，承制置百官。<span class="jiazhu"><span class="shu-ming">考異</span>曰：<span class="shu-ming">太清紀</span>云：<span class="yinhao">「三月，綸逼奪恪州，徙恪於郡廨。」</span>今從<span class="shu-ming">梁書</span>、<span class="shu-ming">典略</span>。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">5</span>魏楊忠圍安陸，柳仲禮馳歸救之，<span class="jiazhu">去年仲禮將兵趣襄陽。</span>諸將恐仲禮至則安陸難下，請急攻之，<span class="jiazhu">將，卽亮翻；下同。</span>忠曰：<span class="yinhao">「攻守勢殊，未可猝拔；若引日勞師，表裏受敵，非計也。南人多習水軍，不閑野戰，仲禮師在近路，吾出其不意，以奇兵襲之，彼怠我奮，一舉可克。克仲禮，則安陸不攻自拔，諸城可傳檄定也。」</span>乃選騎二千，銜枚夜進，敗仲禮於漴頭，<span class="jiazhu">敗，補邁翻。杜佑曰：漴，音崇。水所衝曰漴。考异曰：<span class="shu-ming">太清紀</span>作<span class="yinhao">「潼頭」</span>在去年十二月。今從<span class="shu-ming">典略</span>。</span>獲仲禮及其弟子禮，盡俘其衆。馬岫以安陸，別將王叔孫以竟陵，皆降於忠。<span class="jiazhu">降，戶江翻。</span>於是漢東之地盡入于魏。</p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">6</span>廣陵人來嶷<span class="jiazhu">嶷，魚力翻。</span>說前廣陵太守祖皓曰：<span class="yinhao">「董紹先輕而無謀，<span class="jiazhu">輕，牽正翻。</span>人情不附，襲而殺之，此壯士之任也。今欲糾帥義勇，奉戴府君。<span class="jiazhu">帥，讀曰率；下同。</span>若其克捷，可立桓、文之勳，必天未悔禍，猶足爲梁室忠臣。」</span>皓曰：<span class="yinhao">「此僕所願也。」</span>乃相與糾合勇士，得百餘人。癸酉，襲廣陵，斬南兗州刺史董紹先；據城，馳檄遠近，推前太子舍人蕭勔爲刺史，<span class="jiazhu">勔，彌兗翻。</span>仍結東魏爲援。皓，𣈶之子；<span class="jiazhu">祖𣈶見一百四十七卷武帝天監十二年，諸本作<span class="yinhao">「𣈶之之子」</span>者，衍一<span class="yinhao">「之」</span>字。𣈶，古鄧翻。</span>勔，勃之兄也。乙亥，景遣郭元建帥衆奄至，皓嬰城固守。</p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">7</span>二月，魏楊忠乘勝至石城，<span class="jiazhu"><span class="shu-ming">五代志</span>：竟陵郡長壽縣，後周置石城郡。</span>欲進逼江陵，湘東王繹遣舍人庾恪說忠曰：<span class="yinhao">「詧來伐叔<span class="jiazhu">說，式芮翻。來伐事見上卷上年。</span>而魏助之，何以使天下歸心！」</span>忠遂停湕北。<span class="jiazhu">湕水之北也。湕，紀偃翻。</span>繹遣舍人王孝祀等送子方略爲質以求和，魏人許之。繹與忠盟曰：<span class="yinhao">「魏以石城爲封，梁以安陸爲界，請同附庸，幷送質子，貿遷有無，<span class="jiazhu">質，音致。貿，易也；遷，徙也；徙有之無以相貿易。貿，音茂。</span>永敦鄰睦。」</span>忠乃還。<span class="jiazhu">還，從宣翻，又如字。</span></p>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">8</span>宕昌王梁彌定<span class="jiazhu">宕，徒浪翻。</span>爲其宗人獠甘所襲，彌定奔魏，獠甘自立。羌酋傍乞鐵悤據渠株川，<span class="jiazhu">獠，魯皓翻。酋，慈秋翻。</span>與渭州民鄭五醜合諸羌以叛魏。丞相泰使大將軍宇文貴、涼州刺史史寧討之，擒斬鐵悤、五醜。寧別擊獠甘，破之，獠甘將百騎奔生羌鞏廉玉。<span class="jiazhu">生羌，遠在塞外，不羈屬於魏者。騎，奇寄翻。</span>寧復納彌定於宕昌，置岷州於渠株川，<span class="jiazhu"><span class="shu-ming">五代志</span>，臨洮郡臨洮縣，西魏置溢樂縣，並置岷州。復，扶又翻。</span>進擊鞏廉玉，斬獠甘，虜廉玉送長安。</p>
<p class="em2 strong" id="p11"><a class="gg-link" href="#p11" onclick="return changeColor(this);"></a><span class="yinwen">9</span>侯景遣任約、于慶等帥衆二萬攻諸藩。<span class="jiazhu">諸藩，謂梁之宗室分任藩維者。任，音壬。帥，讀曰率。</span></p>
<p class="em2 strong" id="p12"><a class="gg-link" href="#p12" onclick="return changeColor(this);"></a><span class="yinwen">10</span>邵陵王綸欲救河東王譽而兵糧不足，乃致書於湘東王繹曰：<span class="yinhao">「天時、地利，不及人和，<span class="jiazhu">用<span class="shu-ming">孟子</span>之言。</span>況於手足肱支，豈可相害！今社稷危恥，創巨痛深，<span class="jiazhu"><span class="shu-ming">禮記·三年問</span>曰：創巨者其疾久，痛甚者其愈遲。三年者，稱情而立文，所以爲至痛極也。斬衰、苴杖、居倚廬、食粥、寢苫、枕塊，所以爲至痛飾也。創，初良翻。</span>唯應剖心嘗膽，泣血枕戈，<span class="jiazhu">越王句踐臥薪嘗膽，求以報吳。晉劉琨枕戈待旦，志梟逆虜。枕，之任翻。子執親喪，泣血三年。孔穎達曰：<span class="shu-ming">說文</span>：哭，哀聲也。泣，無聲出淚也。則無聲謂之泣矣。連言血者，以淚出於目，猶血出於體，故以淚比血。<span class="shu-ming">禮記</span>曰：子羔執親之喪，泣血三年。<span class="shu-ming">註</span>曰：無聲而血出，是也。</span>其餘小忿，或宜容貰。<span class="jiazhu">貰，貸也。</span>若外難未除，家禍仍構，料今訪古，<span class="jiazhu">難，乃旦翻。料，音聊。</span>未或不亡。夫征戰之理，唯求克勝；至於骨肉之戰，愈勝愈酷，捷則非功，敗則有喪，<span class="jiazhu">喪，息浪翻。</span>勞兵損義，虧失多矣。侯景之軍所以未窺江外者，<span class="jiazhu">荊州治江陵，在江北，故曰江外。</span>良爲藩屛盤固，宗鎭強密。<span class="jiazhu">爲，于僞翻。屛，必郢翻。</span>弟若陷洞庭，<span class="jiazhu">湘州之地，襟帶洞庭，故謂湘州爲洞庭。</span>不戢兵刃，雍州疑迫，何以自安，必引進魏軍以求形援。<span class="jiazhu">以綸之昏狂，猶能言及於此，蓋勢有所必至也。戢，阻立翻。雍，於用翻。</span>弟若不安，家國去矣。必希解湘州之圍，存社稷之計。」</span>繹復書，陳譽過惡不赦，<span class="jiazhu">言其過大惡極，法所不赦。</span>且曰：<span class="yinhao">「詧引楊忠來相侵逼，頗遵談笑，用卻秦軍，<span class="jiazhu">魯仲連談笑而卻秦軍，繹引此以爲大言。</span>曲直有在，不復自陳。<span class="jiazhu">復，扶又翻。</span>臨湘旦平，<span class="jiazhu">臨湘縣自漢以來屬長沙郡，時爲州郡治所。隋改臨湘縣曰長沙縣。</span>暮便卽路。」</span><span class="jiazhu">卽路，就路也。承上文而言，若欲攻襄陽；考之下文，蓋謂討侯景。</span>綸得書，投之於案，慷慨流涕曰：<span class="yinhao">「天下之事，一至於斯，湘州若敗，吾亡無日矣！」</span><span class="jiazhu">綸知繹兵東下，必將圖己，故云然。使在京口之時能思及此，則何亡國喪身之有！古人所以重居安慮危，居寵思畏者也。史爲綸北奔張本。</span></p>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">11</span>侯景遣侯子鑒帥舟師八千，自帥徒兵一萬，<span class="jiazhu">徒兵，步兵也。帥，讀曰率；下同。</span>攻廣陵，三日，克之，執祖皓，縛而射之，箭徧體，然後車裂以徇；城中無少長皆埋之於地，馳馬射而殺之。<span class="jiazhu">射，而亦翻。少，詩照翻。長，知兩翻。<span class="shu-ming">考異</span>曰：<span class="shu-ming">太清紀</span>曰：<span class="yinhao">「城中數百人，」</span><span class="shu-ming">典略</span>曰：<span class="yinhao">「死者八千人，」</span>今從<span class="shu-ming">南史</span>。</span>以子鑒爲南兗州刺史，鎭廣陵。<span class="jiazhu">廣陵之人旣殲矣，子鑒所鎭者空城耳。</span>景還建康。</p>
<p class="em2 strong" id="p14"><a class="gg-link" href="#p14" onclick="return changeColor(this);"></a><span class="yinwen">12</span>丙戌，以安陸王大春爲東揚州刺史。省吳州。<span class="jiazhu">景置吳州見上卷上年。</span></p>
<p class="em2 strong" id="p15"><a class="gg-link" href="#p15" onclick="return changeColor(this);"></a><span class="yinwen">13</span>乙巳，以尙書僕射王克爲左僕射。</p>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">14</span>庚寅，東魏以尙書令高隆之爲太保。</p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">15</span>宣城內史楊白華進據安吳，<span class="jiazhu">孫吳立安吳縣，屬宣城郡；隋省安吳入涇縣。</span>侯景遣于子悅帥衆攻之，不克。</p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">16</span>東魏行臺辛術將兵入寇，圍陽平，不克。</p>
<p class="em2 strong" id="p19"><a class="gg-link" href="#p19" onclick="return changeColor(this);"></a><span class="yinwen">17</span>侯景納上女溧陽公主，甚愛之。<span class="jiazhu">溧，音栗。</span>三月，甲申，景請上禊宴於樂遊苑，<span class="jiazhu">禊宴，因祓禊而開宴。禊，胡計翻。樂遊苑，在玄武湖南。</span>帳飲三日。上還宮，景與公主共據御牀，南面並坐，羣臣文武列坐侍宴。</p>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">18</span>庚申，東魏進丞相洋爵爲齊王。</p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">19</span>臨川內史始興王𣪣等擊莊鐵，<span class="jiazhu">王𣪣，始興人；𣪣卽<span class="yinhao">「毅」</span>字，後人傳寫，變<span class="yinhao">「立」</span>爲<span class="yinhao">「彑」</span>耳。</span>鄱陽王範遣其將巴西侯瑱救之，<span class="jiazhu">瑱，他甸翻。</span>𣪣等敗死。</p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">20</span>鄱陽世子嗣與任約戰於三章，約敗走；嗣因徙鎭三章，謂之安樂栅。<span class="jiazhu">去年鄱陽王範西上，使世子嗣守安樂栅，今移栅三章，亦以安樂名栅。樂，音洛。</span></p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">21</span>夏，四月，庚辰朔，湘東王繹以上甲侯韶爲長沙王。<span class="jiazhu">上甲侯韶奔江陵，見上卷上年。按<span class="shu-ming">梁書</span>，長沙王懿子淵業嗣封；卒，子孝儼嗣封；又卒，子眘嗣封。眘，懿曾孫也，時在建康。湘東以韶歸之，遂以爲長沙王，非禮也。</span></p>
<p class="em2 strong" id="p24"><a class="gg-link" href="#p24" onclick="return changeColor(this);"></a><span class="yinwen">22</span>丙午，侯景請上幸西州，上御素輦，侍衞四百餘人，景浴鐵數千，翼衞左右。<span class="jiazhu">浴鐵者，言鐵甲堅滑，若以水浴之也。</span>上聞絲竹，悽然泣下，命景起舞；景亦請上起舞。酒闌坐散，<span class="jiazhu">坐，徂臥翻。</span>上抱景于牀曰：<span class="yinhao">「我念丞相。」</span>景曰：<span class="yinhao">「陛下如不念臣，臣何得至此！」</span>逮夜乃罷。</p>
<p class="em2 strong" id="p25"><a class="gg-link" href="#p25" onclick="return changeColor(this);"></a>時江南連年旱蝗，江、揚尤甚，百姓流亡，相與入山谷、江湖，采草根、木葉、菱芡而食之，<span class="jiazhu">菱，芰也。芡，巨險翻；<span class="shu-ming">說文</span>曰：雞頭也。<span class="shu-ming">方言</span>曰：南楚謂之雞頭，北燕謂之䓈，青、徐、淮、泗之間謂之芡。</span>所在皆盡，死者蔽野。富室無食，皆鳥面鵠形，衣羅綺，懷珠玉，俯伏牀帷，待命聽終。千里絕烟，<span class="jiazhu">衣，於旣翻。烟，與煙同。</span>人迹罕見，白骨成聚，如丘隴焉。</p>
<p class="em2 strong" id="p26"><a class="gg-link" href="#p26" onclick="return changeColor(this);"></a>景性殘酷，於石頭立大碓，<span class="jiazhu">碓，都內翻。</span>有犯法者擣殺之。常戒諸將曰：<span class="yinhao">「破栅平城，當淨殺之，使天下知吾威名。」</span>故諸將每戰勝，專以焚掠爲事，斬刈人如草芥，以資戲笑。由是百姓雖死，終不附之。<span class="jiazhu">史言侯景將敗。</span>又禁人偶語，犯者刑及外族。<span class="jiazhu">男子謂舅家爲外家，婦人謂父母之家爲外家。外族，外家之族。</span>爲其將帥者，悉稱行臺，來降附者，悉稱開府，其親寄隆重者曰左右廂公，勇力兼人者曰庫直都督。<span class="jiazhu"><span class="shu-ming">南史·侯景傳</span>作<span class="yinhao">「庫眞部督」</span>。誤也。</span></p>
<p class="em2 strong" id="p27"><a class="gg-link" href="#p27" onclick="return changeColor(this);"></a><span class="yinwen">23</span>魏封皇子儒爲燕王，公爲吳王。</p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">24</span>侯景召宋子仙還京口。<span class="jiazhu">去年宋子仙克東揚州，今召還京口。</span></p>
<p class="em2 strong" id="p29"><a class="gg-link" href="#p29" onclick="return changeColor(this);"></a><span class="yinwen">25</span>邵陵王綸在郢州，以聽事爲正陽殿，內外齋閤，悉加題署。其部下陵暴軍府，郢州將佐莫不怨之。諮議參軍江仲舉，南平王恪之謀主也，說恪圖綸，<span class="jiazhu">說，式芮翻。</span>恪驚曰：<span class="yinhao">「若我殺邵陵，寧靜一鎭，荊、益兄弟必皆內喜，<span class="jiazhu">帝旣蒙塵，綸於兄弟之次當立。恪若除綸，則人望歸於荊、益，必當內以爲喜。時湘東王繹在荊州，武陵王紀在益州。</span>海內若平，則以大義責我矣。且巨逆未梟，<span class="jiazhu">巨逆，謂侯景。梟，謂梟其首。梟，堅堯翻。</span>骨肉相殘，自亡之道也。卿且息之。」</span>仲舉不從，部分諸將，<span class="jiazhu">分，扶問翻。</span>刻日將發，謀泄，綸壓殺之。恪狼狽往謝，綸曰：<span class="yinhao">「羣小所作，非由兄也。兇黨已斃，兄勿深憂！」</span><span class="jiazhu">南平王恪，偉之子也，於綸爲兄。</span></p>
<p class="em2 strong" id="p30"><a class="gg-link" href="#p30" onclick="return changeColor(this);"></a><span class="yinwen">26</span>王僧辯急攻長沙，辛巳，克之。執河東王譽，斬之，傳首江陵，湘東王繹反其首而葬之。<span class="jiazhu">反其首於長沙，與身俱葬。</span>初，世子方等之死，<span class="jiazhu">見上卷上年。</span>臨蒸周鐵虎功最多，<span class="jiazhu">吳立臨蒸縣，以縣臨蒸水而名，屬衡陽郡，晉屬湘東郡。酈道元曰：臨蒸卽故酃縣，縣卽湘東郡。劉昫曰：隋改臨蒸爲衡陽縣，今衡州所治衡陽縣是也。<span class="shu-ming">衡州志</span>：吳分酃縣立臨蒸縣，俯臨蒸水，其氣如蒸。姚思廉<span class="shu-ming">陳書</span>曰：周鐵虎，不知何許人，梁世南渡，事河東王譽，爲臨蒸令。如此，則<span class="shu-ming">通鑑</span>逸<span class="yinhao">「令」</span>字。</span>譽委遇甚重。僧辯得鐵虎，命烹之，呼曰：<span class="jiazhu">呼，火故翻。</span><span class="yinhao">「侯景未滅，柰何殺壯士！」</span>僧辯奇其言而釋之，還其麾下。繹以僧辯爲左衞將軍，加侍中、鎭西長史。</p>
<p class="em2 strong" id="p31"><a class="gg-link" href="#p31" onclick="return changeColor(this);"></a>繹自去歲聞高祖之喪，以長沙未下，故匿之。壬寅，始發喪，刻檀爲高祖像，置於百福殿，事之甚謹，動靜必咨焉。繹以爲天子制於賊臣，不肯從大寶之號，猶稱太清四年。丙午，繹下令大舉討侯景，移檄遠近。</p>
<p class="em2 strong" id="p32"><a class="gg-link" href="#p32" onclick="return changeColor(this);"></a><span class="yinwen">27</span>鄱陽王範至湓城，以晉熙爲晉州，<span class="jiazhu">晉安帝分廬江郡立晉熙郡。<span class="shu-ming">五代志</span>：同安郡懷寧縣舊置晉熙郡。唐以同安郡爲舒州。</span>遣其世子嗣爲刺史，江州郡縣多輒改易。<span class="jiazhu">改易郡縣守令也。</span>尋陽王大心，政令所行，不出一郡。<span class="jiazhu">惟尋陽一郡而已。</span>大心遣兵擊莊鐵，嗣與鐵素善，請發兵救之，範遣侯瑱帥精甲五千助鐵。<span class="jiazhu">瑱，他甸翻，又音鎭。帥，讀曰率；下同。</span>由是二鎭互相猜忌，無復討賊之志。<span class="jiazhu">復，扶又翻。</span>大心使徐嗣徽帥衆二千，築壘稽亭以備範，<span class="jiazhu">據<span class="shu-ming">齊書·晉安王子懋傳</span>：子懋謀舉兵於江州，宣城王遣裴叔業襲取湓城，子懋先已具船於稽亭渚，聞叔業得湓城，乃據州自衞。則稽亭渚在江州城東也。帥，讀曰率。</span>市糴不通，範數萬之衆，無所得食，多餓死。範憤恚，疽發於背，五月，乙卯，卒。<span class="jiazhu">恚，於避翻。<span class="shu-ming">考異</span>曰：<span class="shu-ming">典略</span>作<span class="yinhao">「己酉」</span>。今從<span class="shu-ming">太清紀</span>。</span>其衆祕不發喪，奉範弟安南侯恬爲主，有衆數千人。</p>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">28</span>丙辰，侯景以元思虔爲東道大行臺，鎭錢唐。丁巳，以侯子鑒爲南兗州刺史。</p>
<p class="em2 strong" id="p34"><a class="gg-link" href="#p34" onclick="return changeColor(this);"></a><span class="yinwen">29</span>東魏齊王洋之爲開府也，<span class="jiazhu">洋爲開府，見一百五十七卷武帝大同元年。</span>勃海高德政爲管記，<span class="jiazhu">管記，卽記室參軍之職。</span>由是親昵，言無不盡。<span class="jiazhu">昵，尼質翻。</span>金紫光祿大夫丹楊徐之才、北平太守廣宗宋景業，<span class="jiazhu">漢、晉以來，中山有北平縣，後魏孝昌中，分置北平郡，屬定州。廣宗縣，漢屬鉅鹿郡，後屬安平國，後魏太和二十一年，分置廣宗郡；時屬司州。</span>皆善圖讖，<span class="jiazhu">讖，楚譖翻。</span>以爲太歲在午，當有革命，因德政以白洋，勸之受禪。洋以告婁太妃，太妃曰：<span class="yinhao">「汝父如龍，兄如虎，猶以天位不可妄據，終身北面，汝獨何人，欲行舜、禹之事乎！」</span>洋以告之才，之才曰：<span class="yinhao">「正爲不及父兄，<span class="jiazhu">爲，于僞翻。</span>故宜早升尊位耳。」</span>洋鑄像卜之而成，乃使開府儀同三司段韶問肆州刺史斛律金，金來見洋，固言不可，以宋景業首陳符命，請殺之。洋與諸貴議於太妃前，太妃曰：<span class="yinhao">「吾兒懦直，必無此心，高德政樂禍，敎之耳。」</span><span class="jiazhu">樂，音洛。</span>洋以人心不壹，遣高德政如鄴察公卿之意，未還；洋擁兵而東，至平都城，<span class="jiazhu"><span class="shu-ming">九域志</span>：遼州遼山縣有平城鎭。宋白曰：遼州平城縣本漢湼縣地，晉置武鄕縣，此地屬焉。隋開皇十六年，於趙簡子所立平都故城置平城縣。</span>召諸勳貴議之，莫敢對。長史杜弼曰：<span class="yinhao">「關西，國之勍敵，<span class="jiazhu">謂宇文氏也。勍，渠京翻。</span>若受魏禪，恐彼挾天子，自稱義兵而東向，<span class="jiazhu">此天子，謂西魏主。</span>王何以待之！」</span>徐之才曰：<span class="yinhao">「今與王爭天下者，彼亦欲爲王所爲，縱其屈強，<span class="jiazhu">屈，其勿翻。強，其兩翻。</span>不過隨我稱帝耳。」</span>弼無以應。高德政至鄴，諷公卿，莫有應者。司馬子如逆洋於遼陽，<span class="jiazhu">遼陽縣自漢末以來屬樂平郡，隋開皇十一年，改曰遼山縣，我朝爲遼州治所。</span>固言未可。洋欲還，倉丞李集曰：<span class="jiazhu">北齊之制，太倉及水次諸倉皆有令、丞。<span class="shu-ming">北齊紀</span>作<span class="yinhao">「尙食丞李集」</span>。</span><span class="yinhao">「王來爲何事，而今欲還？」</span><span class="jiazhu">爲，于僞翻。</span>洋僞使於東門殺之，而別令賜綃十匹，遂還晉陽。自是居常不悅。徐之才、宋景業等日陳陰陽雜占，云宜早受命。高德政亦敦勸不已。洋使術士李密卜之，遇<span class="shu-ming">大橫</span>，曰：<span class="yinhao">「漢文之卦也。」</span><span class="jiazhu"><span class="shu-ming">大橫</span>見十三卷漢高后八年。</span>又使宋景業筮之，遇<span class="shu-ming">乾</span>之<span class="shu-ming">鼎</span>，<span class="jiazhu"><span class="shu-ming">乾</span>之初九、九五二爻，動變而之<span class="shu-ming">鼎</span>。</span>曰：<span class="yinhao">「<span class="shu-ming">乾</span>，君也。<span class="shu-ming">鼎</span>，五月卦也。宜以仲夏受禪。」</span>或曰：<span class="yinhao">「五月不可入官，犯之，終於其位。」</span><span class="jiazhu">陰陽家之說，上官忌正月、五月、九月。</span>景業曰：<span class="yinhao">「王爲天子，無復下期，<span class="jiazhu">復，扶又翻。</span>豈得不終於其位乎！」</span>洋大悅，乃發晉陽。</p>
<p class="em2 strong" id="p35"><a class="gg-link" href="#p35" onclick="return changeColor(this);"></a>高德政錄在鄴諸事，條進於洋，洋令左右陳山提馳驛齎事條，幷密書與楊愔。<span class="jiazhu">愔，於今翻。</span>是月，山提至鄴，楊愔卽召太常卿邢邵議造儀注，祕書監魏收草九錫、禪讓、勸進諸文；<span class="jiazhu">凡禪代皆奉表三讓，百僚三表勸進而後卽位，故令收預草諸文。</span>引魏宗室諸王入北宮，留於東齋。甲寅，東魏進洋位相國，總百揆，備九錫。洋行至前亭，<span class="jiazhu">前亭，在晉陽之東，平都城之西。</span>所乘馬忽倒，意甚惡之，至平都城，不復肯進。<span class="jiazhu">惡，烏路翻。復，扶又翻。</span>高德政、徐之才苦請曰：<span class="yinhao">「山提先去，恐其漏泄。」</span>卽命司馬子如、杜弼馳驛續入，觀察物情。子如等至鄴，衆人以事勢已決，無敢異言。洋至鄴，召夫<span class="jiazhu">夫，民夫也。</span>齎築具集城南。高隆之請曰：<span class="yinhao">「用此何爲？」</span>洋作色曰：<span class="yinhao">「我自有事，君何問爲！欲族滅邪！」</span>隆之謝而退。於是作圜丘，備法物。</p>
<p class="em2 strong" id="p36"><a class="gg-link" href="#p36" onclick="return changeColor(this);"></a>丙辰，司空潘樂、侍中張亮、黃門郎趙彥深等求入啓事，東魏孝靜帝在昭陽殿見之。亮曰：<span class="yinhao">「五行遞運，有始有終，<span class="jiazhu">謂五德之運，以木代水，以火代木，以土代火，以金代土，以水代金也。</span>齊王聖德欽明，萬方歸仰，願陛下遠法堯、舜。」</span>帝斂容曰：<span class="yinhao">「此事推挹已久，<span class="jiazhu">推，吐雷翻。挹，遜也。</span>謹當遜避。」</span>又曰：<span class="yinhao">「若爾，須作制書。」</span>中書郎崔劼、裴讓之曰：<span class="jiazhu">劼，丘八翻。</span><span class="yinhao">「制已作訖。」</span>使侍中楊愔進之。東魏主旣署，曰：<span class="yinhao">「居朕何所？」</span>愔對曰：<span class="yinhao">「北城別有館宇。」</span>乃下御坐，步就東廊，<span class="jiazhu">坐，徂臥翻。</span>詠范蔚宗<span class="shu-ming">後漢書贊</span>曰：<span class="yinhao">「獻生不辰，身播國屯，終我四百，永作虞賓。」</span><span class="jiazhu">范曄，字蔚宗，作<span class="shu-ming">後漢書</span>。此其贊獻帝之辭也。賢<span class="shu-ming">註</span>曰：辰，時也。播，遷也。言獻帝生不逢時，身旣播遷，國又屯難也。漢有天下四百年而運終。虞賓，謂虞以堯子丹朱爲賓。<span class="shu-ming">書</span>曰：虞賓在位。蔚，紆勿翻。屯，陟倫翻。</span>所司請發，<span class="jiazhu">所司，謂掌禪代事者；請發者，請出宮居別邸也。此實楊愔等使人請之。</span>帝曰：<span class="yinhao">「古人念遺簪弊履，朕欲與六宮別，可乎？」</span>高隆之曰：<span class="yinhao">「今日天下猶陛下之天下，況在六宮。」</span>帝步入，與妃嬪已下別，舉宮皆哭。趙國李嬪誦陳思王詩云：<span class="yinhao">「王其愛玉體，俱享黃髮期。」</span><span class="jiazhu">曹植，魏武帝之子，封陳王，諡曰思。嬪，毗賓翻。</span>直長趙道德以<span class="jiaozhusup">【章：十二行本「以」下有「故犢」二字；乙十一行本同；孔本同；張校同。】</span>車一乘候於東閤，<span class="jiazhu">直長，官名。凡殿中諸局各有奉御，有直長。趙道德蓋尙乘直長也，亦高氏之私人。東閤，卽東閤門。長，竹兩翻。乘，繩證翻。</span>帝登車，道德超上抱之，<span class="jiazhu">上，時掌翻。</span>帝叱之曰：<span class="yinhao">「朕自畏天順人，何物奴敢逼人如此！」</span>道德猶不下。出雲龍門，王公百僚拜辭，高隆之灑泣。遂入北城，居司馬子如南宅，<span class="jiazhu">司馬子如有宅在太原，故謂鄴城之宅爲南宅。</span>遣太尉彭城王韶等奉璽綬，禪位于齊。<span class="jiazhu">璽，斯氏翻。綬，音受。東魏十六年而亡。<span class="shu-ming">考異</span>曰：<span class="shu-ming">北齊書</span>、<span class="shu-ming">北史·高德政傳</span>云：<span class="yinhao">「五月六日，留咸陽王坦等。七日，司馬子如等至鄴。九日，文宣至城南頓。」</span>按<span class="shu-ming">後魏書</span>、<span class="shu-ming">北史·帝紀</span>皆云，<span class="yinhao">「辛亥，王如鄴；甲寅，加九錫；丙辰，魏主遜位；戊午，王卽帝位。」</span><span class="shu-ming">典略</span>：<span class="yinhao">「辛亥，王還鄴。」</span>以<span class="shu-ming">長曆</span>推之，此月己酉朔，皆不與<span class="shu-ming">德政傳</span>日相應。蓋辛亥始自晉陽如鄴，非到鄴之日也。</span></p>
<p class="em2 strong" id="p37"><a class="gg-link" href="#p37" onclick="return changeColor(this);"></a>戊午，齊王卽皇帝位于南郊，<span class="jiazhu">帝諱洋，字子進，勃海王高歡第二子，澄之母弟也。歡以勃海王贈齊王，洋又進爵齊王；且高氏本勃海人，勃海故齊地也，國遂號曰齊。</span>大赦，改元天保。自魏敬宗以來，百官絕祿，至是始復給之。<span class="jiazhu">復，扶又翻。</span>己未，封東魏主爲中山王，待以不臣之禮。追尊齊獻武王爲獻武皇帝，廟號太祖，後改爲高祖；文襄王爲文襄皇帝，廟號世宗。辛酉，尊王太后婁氏爲皇太后。乙丑，降魏朝封爵有差，其宣力霸朝<span class="jiazhu">自高歡起兵以來諸勳貴，皆宣力霸朝者也。朝，直遙翻。</span>及西、南投化者，不在降限。<span class="jiazhu">謂自關西及江南來投者。</span></p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">30</span>文成侯寧起兵於吳，有衆萬人，己巳，進攻吳郡；<span class="jiazhu">吳郡帶吳縣。寧蓋起兵於吳縣界，進攻吳郡城也。按<span class="shu-ming">侯景傳</span>：寧起兵於吳西鄕。去年陸緝推寧據吳郡，宋子仙擊之敗走，今復起兵於西鄕。</span>行吳郡事侯子榮逆擊，殺之。寧，範之弟也。子榮因縱兵大略郡境。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a>自晉氏渡江，三吳最爲富庶，貢賦商旅，皆出其地。及侯景之亂，掠金帛旣盡，乃掠人而食之，或賣於北境，遺民殆盡矣。</p>
<p class="em2 strong" id="p40"><a class="gg-link" href="#p40" onclick="return changeColor(this);"></a>是時，唯荊、益所部尙完實，太尉、益州刺史武陵王紀移告征、鎭，使世子圓照帥兵三萬受湘東王節度。<span class="jiazhu">帥，讀曰率。</span>圓照軍至巴水，<span class="jiazhu">巴郡巴縣有巴水，水折三迴如巴字。巴郡，唐爲渝州。<span class="shu-ming">考異</span>曰：<span class="shu-ming">南史</span>云：<span class="yinhao">「六月辛酉，紀遣圓照東下。」</span>按六月，己卯朔，無辛酉。<span class="shu-ming">典略</span>在五月，或者在五月辛酉歟？</span>繹授以信州刺史，令屯白帝，<span class="jiazhu">梁置信州於白帝，唐改夔州。</span>未許東下。</p>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">31</span>六月，辛巳，以南郡王大連行揚州事。</p>
<p class="em2 strong" id="p42"><a class="gg-link" href="#p42" onclick="return changeColor(this);"></a><span class="yinwen">32</span>江夏王大款、山陽王大成、宜都王大封自信安間道奔江陵。<span class="jiazhu">間，古莧翻。</span></p>
<p class="em2 strong" id="p43"><a class="gg-link" href="#p43" onclick="return changeColor(this);"></a><span class="yinwen">33</span>齊主封宗室高岳等十人、功臣庫狄干等七人皆爲王。<span class="jiazhu">高岳及隆之、歸彥、思宗、長弼、普子瑗、顯、國、叡、孝緒凡十人。庫狄干、斛律金、賀拔仁、韓軌、可朱渾道元、彭樂、潘相樂凡七人。</span>癸未，封弟浚爲永安王，淹爲平陽王，浟爲彭城王，演爲常山王，渙爲上黨王，淯爲襄城王，湛爲長廣王，湝爲任城王，<span class="jiazhu">浟，以周翻。淯，音育。湝，戶皆翻。</span>湜爲高陽王，濟爲博陵王，凝爲新平王，潤爲馮翊王，洽爲漢陽王。</p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">34</span>鄱陽王範旣卒，侯瑱往依莊鐵，鐵忌之；瑱不自安，丙戌，詐引鐵謀事，因殺之，自據豫章。</p>
<p class="em2 strong" id="p45"><a class="gg-link" href="#p45" onclick="return changeColor(this);"></a><span class="yinwen">35</span>尋陽王大心遣徐嗣徽夜襲湓城，安南侯恬、裴之橫等擊走之。</p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">36</span>齊主娶趙郡李希宗之女，生子殷及紹德；又納段韶之妹。及將建中宮，高隆之、高德政欲結勳貴之援，乃言：<span class="yinhao">「漢婦人不可爲天下母，宜更擇美配。」</span>帝不從。丁亥，立李氏爲皇后，<span class="jiazhu"><span class="shu-ming">考異</span>曰：<span class="shu-ming">典略</span>在五月乙丑。今從<span class="shu-ming">北齊·帝紀</span>。</span>以段氏爲昭儀，子殷爲皇太子。庚寅，以庫狄干爲太宰，彭樂爲太尉，潘相樂爲司徒，司馬子如爲司空。辛卯，以清河王岳爲司州牧。</p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">37</span>侯景以羊鴉仁爲五兵尙書。庚子，鴉仁出奔江西，將赴江陵，至東莞，<span class="jiazhu">南徐州有東莞郡，不在江西，意者東莞其東關之誤歟？</span>盜疑其懷金，邀殺之。<span class="jiazhu"><span class="shu-ming">考異</span>曰：<span class="shu-ming">太清紀</span>在十月。今從<span class="shu-ming">梁·帝紀</span>、<span class="shu-ming">典略</span>。</span></p>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">38</span>魏人欲令岳陽王詧發哀嗣位，詧辭，不受。丞相泰使榮權册命詧爲梁王，始建臺，置百官。<span class="jiazhu">詧，字理孫，武帝之孫，昭明太子之第二子。</span></p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">39</span>陳霸先脩崎頭古城，徙居之。<span class="jiazhu">崎，渠希望。曲岸曰崎。<span class="shu-ming">九域志</span>：南安軍治大庾縣，古南野也，有南康古城，又有峽頭鎭。</span></p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">40</span>初，燕昭成帝奔高麗，<span class="jiazhu">見一百二十三卷宋文帝元嘉十三年。麗，力知翻。</span>使其族人馮業以三百人俘海奔宋，因留新會。<span class="jiazhu">晉恭帝元熙二年，分南海郡立新會郡；隋、唐爲新會縣，屬廣州。<span class="shu-ming">九域志</span>：新會縣在廣州之西南三百三十里。</span>自業至孫融，世爲羅州刺史，<span class="jiazhu"><span class="shu-ming">五代志</span>：高涼郡石龍縣舊置羅州。我朝爲化州治所。</span>融子寶爲高涼太守。<span class="jiazhu">高涼縣，漢屬合浦郡；獻帝建安二十二年，吳分立高涼郡，梁置高州。</span>高涼洗氏，<span class="jiazhu">洗，音銑；丁度<span class="shu-ming">集韻</span>：姺，國名，或作<span class="yinhao">「䢾」</span>；<span class="shu-ming">姓氏韻纂</span>又音綿。<span class="shu-ming">考異</span>曰：<span class="shu-ming">典略</span>作<span class="yinhao">「沈氏」</span>。今從<span class="shu-ming">隋書</span>。</span>世爲蠻酋，<span class="jiazhu">酋，慈秋翻。</span>部落十餘萬家，有女，多籌略，善用兵，諸洞皆服其信義；融聘以爲寶婦。融雖累世爲方伯，非其土人，號令不行；洗氏約束本宗，使從民禮，每與寶參決辭訟，首領有犯，雖親戚無所縱舍，<span class="jiazhu">舍，讀曰捨。</span>由是馮氏始得行其政。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a>高州刺史李遷仕據大皋口，<span class="jiazhu"><span class="shu-ming">五代志</span>：高涼郡，梁置高州。</span>遣使召寶，<span class="jiazhu">使，疏吏翻；下同。</span>寶欲往，洗氏止之曰：<span class="yinhao">「刺史無故不應召太守，必欲詐君共反耳。」</span>寶曰：<span class="yinhao">「何以知之？」</span>洗氏曰：<span class="yinhao">「刺史被召援臺，<span class="jiazhu">被，皮義翻。</span>乃稱有疾，鑄兵聚衆而後召君；此必欲質君以發君之兵也，<span class="jiazhu">質，音致。</span>願且無往以觀其變。」</span>數日，遷仕果反，遣主帥杜平虜將兵入灨石，城魚梁以逼南康，<span class="jiazhu">帥，所類翻。魚梁亦地名，近灨石。灨，古暗翻。</span>霸先使周文育擊之。洗氏謂寶曰：<span class="yinhao">「平虜，驍將也，<span class="jiazhu">驍，堅堯翻。將，卽亮翻；下同。</span>今入灨石與官軍相拒，勢未得還，遷仕在州，無能爲也。君若自往，必有戰鬬，宜遣使卑辭厚禮告之曰：『身未敢出，欲遣婦參。』彼聞之，必憙而無備。<span class="jiazhu">憙，與喜同。</span>我將千餘人，步擔雜物，唱言輸賧，<span class="jiazhu">擔，都甘翻。賧，吐濫翻。</span>得至栅下，破之必矣。」</span>寶從之。遷仕果不設備，洗氏襲擊，大破之，遷仕走保寧都。<span class="jiazhu">吳分漢贛縣立陽都縣，晉武太康元年，更名寧都。<span class="shu-ming">五代志</span>：南康虔化縣，舊曰寧都。</span>文育亦擊走平虜，據其城。洗氏與霸先會于灨石，還，謂寶曰：<span class="yinhao">「陳都督非常人也，甚得衆心，必能平賊，君宜厚資之。」</span></p>
<p class="em2 strong" id="p52"><a class="gg-link" href="#p52" onclick="return changeColor(this);"></a>湘東王繹以霸先爲豫州刺史，領豫章內史。</p>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">41</span>辛丑，裴之橫攻稽亭，徐嗣徽擊走之。</p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">42</span>秋，七月，辛亥，齊立世宗妃元氏爲文襄皇后，<span class="jiazhu">后，東魏孝靜帝女。</span>宮曰靜德。又封世宗子孝琬爲河間王，孝瑜爲河南王。乙卯，以尙書令封隆之錄尙書事，尙書左僕射平陽王淹爲尙書令。</p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">43</span>辛酉，梁王詧入朝于魏。<span class="jiazhu">自此魏益厚詧矣。朝，直遙翻。</span></p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">44</span>初，東魏遣儀同武威牒雲洛等<span class="jiazhu"><span class="yinhao">「雲」</span>，當作<span class="yinhao">「云」</span>。牒云，虜複姓。柔然阿那瓌之求附於魏也，魏遣牒云具仁往使，牒云之爲姓尙矣。</span>迎鄱陽世子嗣，使鎭皖城。<span class="jiazhu">劉昫曰：懷寧、宿松、望江、太湖等縣，皆漢皖縣地。蓋此城卽皖縣古城也。皖，戶板翻。</span>嗣未及行，任約軍至，洛等引去；嗣遂失援，出戰，敗死。約遂略地至湓城，尋陽王大心遣司馬韋質出戰而敗，帳下猶有戰士千餘人，咸勸大心走保建州；<span class="jiazhu">後漢汝南郡有苞信縣，江左僑置於弋陽界。<span class="shu-ming">五代志</span>：弋陽郡殷城縣，舊曰苞信，梁置義城郡及建州。帳下勸大心走保之者，便於入齊也。<span class="shu-ming">九域志</span>：殷城縣併入固始。</span>大心不能用，戊辰，以江州降約。先是，大心使太子洗馬韋臧鎭建昌，<span class="jiazhu">降，戶江翻；下同。先，悉薦翻，洗亦同音。</span>有甲士五千，聞尋陽不守，欲帥衆奔江陵，<span class="jiazhu">帥，讀曰率；下同。</span>未發，爲麾下所殺。臧，粲之子也。<span class="jiazhu">太清三年，青塘之戰，韋粲死之。</span></p>
<p class="em2 strong" id="p57"><a class="gg-link" href="#p57" onclick="return changeColor(this);"></a><span class="yinwen">45</span>于慶略地至豫章，侯瑱力屈，降之，慶送瑱於建康。景以瑱同姓，待之甚厚，留其妻子及弟爲質，<span class="jiazhu">質，音致。</span>遣瑱隨慶徇蠡南諸郡，<span class="jiazhu">蠡南，謂彭蠡湖以南也。</span>以瑱爲湘州刺史。<span class="jiazhu"><span class="shu-ming">考異</span>曰：<span class="shu-ming">太清紀</span>在十一月。今從<span class="shu-ming">典略</span>。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a><span class="yinwen">46</span>初，巴山人黃法𣰋，有勇力，<span class="jiazhu"><span class="shu-ming">五代志</span>：臨川郡崇仁縣，梁置巴山郡。劉昫曰：吳分臨汝爲新建縣；梁置巴山郡。𣰋，巨俱翻。</span>侯景之亂，合徒衆保鄕里。太守賀詡下江州，<span class="jiazhu">自巴山順流赴江州爲下。</span>命法𣰋監郡事。<span class="jiazhu">監，工衡翻。</span>法𣰋屯新淦，于慶自豫章分兵襲新淦，<span class="jiazhu">新淦縣，漢屬豫章郡；<span class="shu-ming">五代志</span>屬廬陵郡。淦，古暗翻。</span>法𣰋敗之。<span class="jiazhu">敗，補邁翻。</span>陳霸先使周文育進軍擊慶，法𣰋引兵會之。</p>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">47</span>邵陵王綸聞任約將至，使司馬蔣思安將精兵五千襲之，約衆潰；思安不設備，約收兵襲之，思安敗走。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">48</span>湘東王繹改宜都爲宜州，<span class="jiazhu">沈約曰：劉備分南郡立宜都郡；梁以宜都郡置宜州；隋幷宜都入夷陵郡。</span>以王琳爲刺史。</p>
<p class="em2 strong" id="p61"><a class="gg-link" href="#p61" onclick="return changeColor(this);"></a><span class="yinwen">49</span>是月，以南郡王大連爲江州刺史。</p>
<p class="em2 strong" id="p62"><a class="gg-link" href="#p62" onclick="return changeColor(this);"></a><span class="yinwen">50</span>魏丞相泰以齊主稱帝，帥諸軍討之。<span class="jiazhu">帥，讀曰率；下同。</span>以齊王廓鎭隴右，徵秦州刺史宇文導爲大將軍、都督二十三州諸軍事，屯咸陽，鎭關中。</p>
<p class="em2 strong" id="p63"><a class="gg-link" href="#p63" onclick="return changeColor(this);"></a><span class="yinwen">51</span>益州沙門孫天英帥徒數千人夜攻州城，武陵王紀與戰，斬之。</p>
<p class="em2 strong" id="p64"><a class="gg-link" href="#p64" onclick="return changeColor(this);"></a><span class="yinwen">52</span>邵陵王綸大脩鎧仗，將討侯景。湘東王繹惡之，<span class="jiazhu">惡綸由此兵力益強，將不利於己也。惡，烏路翻。</span>八月，甲午，遣左衞將軍王僧辯、信州刺史鮑泉等帥舟師一萬東趣江、郢。<span class="jiazhu">趣，七喻翻。<span class="shu-ming">考異</span>曰：<span class="shu-ming">典略</span>：<span class="yinhao">「九月戊申朔，繹遣僧辯。」</span>按<span class="shu-ming">太清紀</span>事在八月末。今從<span class="shu-ming">梁·簡文帝紀</span>。</span>聲言拒任約，且云迎邵陵王還江陵，授以湘州。</p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">53</span>齊主初立，勵精爲治。<span class="jiazhu">治，直吏翻。</span>趙道德以事屬黎陽太守清河房超，<span class="jiazhu">屬，之欲翻；下請屬同。守，式又翻。</span>超不發書，棓殺其使；<span class="jiazhu">魏收<span class="shu-ming">志</span>：孝昌中，分汲郡置黎陽郡，屬司州，治黎陽城。棓，步項翻。使，疏吏翻；下同。</span>齊主善之，命守宰各設棓以誅屬請之使。久之，都官中郎<span class="jiaozhusup">【張：「中郎」作「郎中」。】</span>宋軌奏曰：<span class="jiazhu"><span class="yinhao">「中郎」</span>當作<span class="yinhao">「郎中」</span>。<span class="shu-ming">五代志</span>：都官郎中，掌畿內非違得失事。此齊制也。</span><span class="yinhao">「若受使請賕，猶致大戮，身爲枉法，何以加罪！」</span>乃罷之。</p>
<p class="em2 strong" id="p66"><a class="gg-link" href="#p66" onclick="return changeColor(this);"></a>司都功曹張老上書請定齊律，<span class="jiazhu">司都功曹，司州之功曹也。時都鄴，以鄴爲司州治所。按北齊主或居晉陽，不常居鄴也。</span>詔右僕射薛琡等取魏<span class="shu-ming">麟趾格</span>，更討論損益之。<span class="jiazhu"><span class="shu-ming">麟趾格</span>，見一百五十八卷武帝大同七年。琡，昌六翻。</span></p>
<p class="em2 strong" id="p67"><a class="gg-link" href="#p67" onclick="return changeColor(this);"></a>齊主簡練六坊之人，每一人必當百人，任其臨陳必死，<span class="jiazhu">魏、齊之間，六軍宿衞之士，分爲六坊。任，保任也。陳，讀曰陣。</span>然後取之，謂之<span class="yinhao">「百保鮮卑」</span>。<span class="jiazhu">百保，言其勇可保一人當百人也。高氏以鮮卑創業，當時號爲健鬬，故衞士皆用鮮卑，猶今北人謂勇士爲霸都魯也。</span>又簡華人之勇力絕倫者，謂之<span class="yinhao">「勇士」</span>，以備邊要。<span class="jiazhu">邊要，邊上要害之地。</span></p>
<p class="em2 strong" id="p68"><a class="gg-link" href="#p68" onclick="return changeColor(this);"></a>始立九等之戶，<span class="jiazhu">戶有上中下三等，每等又分上中下，是爲九等。</span>富者稅其錢，貧者役其力。</p>
<p class="em2 strong" id="p69"><a class="gg-link" href="#p69" onclick="return changeColor(this);"></a><span class="yinwen">54</span>九月，丁巳，魏軍發長安。<span class="jiazhu">發長安而東伐齊。</span></p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">55</span>王僧辯軍至鸚鵡洲，<span class="jiazhu">鸚鵡洲在江夏江中，昔黃祖使禰衡賦<span class="shu-ming">鸚鵡賦</span>於此洲，因以得名，洲之下卽黃鵠磯。</span>郢州司馬劉龍虎等潛送質於僧辯，<span class="jiazhu">質，音致。</span>邵陵王綸聞之，遣其子威正侯礩將兵擊之，<span class="jiazhu">礩，職日翻。</span>龍虎敗，奔于僧辯。綸以書責僧辯曰：<span class="yinhao">「將軍前年殺人之姪，<span class="jiazhu">謂殺河東王譽也。</span>今歲伐人之兄，<span class="jiazhu">綸於繹兄也。</span>以此求榮，恐天下不許！」</span>僧辯送書於湘東王繹，繹命進軍。辛酉，綸集其麾下於西園，<span class="jiazhu">園在郢城西偏，故曰西園。又有東園，在城東東湖上。</span>涕泣言曰：<span class="yinhao">「我本無他，志在滅賊，湘東常謂與之爭帝，遂爾見伐。今日欲守則交絕糧儲，欲戰則取笑千載，<span class="jiazhu">載，子亥翻。</span>不容無事受縛，當於下流避之。」</span>麾下壯士爭請出戰，綸不從，與礩自倉門登舟北出。<span class="jiazhu">據姚思廉<span class="shu-ming">梁書</span>，倉門，郢城北門，帶江阻險。</span>僧辯入據郢州。繹以南平王恪爲尙書令、開府儀同三司，世子方諸爲郢州刺史，王僧辯爲領軍將軍。</p>
<p class="em2 strong" id="p71"><a class="gg-link" href="#p71" onclick="return changeColor(this);"></a>綸遇鎭東將軍裴之高於道，之高之子畿掠其軍器，綸與左右輕舟奔武昌澗飲寺，<span class="jiazhu">武昌，今壽昌軍是也。</span>僧法馨匿綸於巖穴之下。綸長史韋質、司馬姜律等聞綸尙存，馳往迎之，說七栅流民以求糧仗。<span class="jiazhu">時流民於北江州結七栅以相保。說，式芮翻。</span>綸出營巴水，流民八九千人附之，稍收散卒，屯于齊昌。<span class="jiazhu">據魏收<span class="shu-ming">志</span>：梁武帝置北江州，治鹿城關，領義陽、齊昌、新昌、梁安、齊興、光城郡。<span class="shu-ming">五代志</span>：黃州木蘭縣，梁曰梁安郡。又有義陽郡，後齊置湘州，後改曰北江州。則齊昌亦當在木蘭縣界，唐省木蘭入黃岡縣。宋白曰：吳置蘄春郡，晉惠帝改西陽郡，南齊、北齊改西陽爲齊昌郡，唐爲蘄州。</span>遣使請和<span class="jiaozhusup">【章：十二行本「和」作「降」；乙一行本同；孔本同。】</span>于齊，<span class="jiazhu">使，疏吏翻。</span>齊以綸爲梁王。</p>
<p class="em2 strong" id="p72"><a class="gg-link" href="#p72" onclick="return changeColor(this);"></a><span class="yinwen">56</span>湘東王繹改封皇子大款爲臨川王，大成爲桂陽王，大封爲汝南王。</p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">57</span>癸亥，魏軍至潼關。</p>
<p class="em2 strong" id="p74"><a class="gg-link" href="#p74" onclick="return changeColor(this);"></a><span class="yinwen">58</span>庚午，齊主如晉陽，命太子殷居涼風堂監國。<span class="jiazhu">據<span class="shu-ming">北史·齊樂陵王百年傳</span>：涼風堂在鄴宮玄都苑。監，工銜翻。</span></p>
<p class="em2 strong" id="p75"><a class="gg-link" href="#p75" onclick="return changeColor(this);"></a><span class="yinwen">59</span>南郡王中兵參軍張彪等<span class="jiazhu">南郡王大連之鎭會稽也，以張彪爲中兵參軍。</span>起兵於若邪山，<span class="jiazhu">若邪山，在今越州東南四十里。</span>攻破浙東諸縣，有衆數萬。吳郡人陸令公等說太守南海王大臨往依之，<span class="jiazhu">說，式芮翻。</span>大臨曰：<span class="yinhao">「彪若成功，不資我力；如其橈敗，<span class="jiazhu">橈，奴敎翻。杜預曰：橈，曲也。勢屈爲橈。</span>以我自解，<span class="jiazhu">言將歸罪於大臨以自懈於侯景。</span>不可往也。」</span></p>
<p class="em2 strong" id="p76"><a class="gg-link" href="#p76" onclick="return changeColor(this);"></a><span class="yinwen">60</span>任約進寇西陽、武昌。初，寧州刺史彭城徐文盛募兵數萬人討侯景，湘東王繹以爲秦州刺史，<span class="jiazhu"><span class="shu-ming">五代志</span>：江都郡六合縣，舊置秦郡，後齊置秦州。抑梁已置之歟？</span>使將兵東下，與約遇於武昌。繹以廬陵王應爲江州刺史，以文盛爲長史行府州事，督諸將拒之。<span class="jiazhu">將，卽亮翻；下同。</span>應，續之子也。<span class="jiazhu">廬陵王續，卒於武帝太清元年。</span>邵陵王綸引齊兵未至，移營馬栅，距西陽八十里，<span class="jiazhu">西陽，卽今黃州黃岡縣，古之邾城也。</span>任約聞之，遣儀同叱羅子通等將鐵騎二百襲之，<span class="jiazhu">叱羅，虜複姓。騎，奇寄翻。</span>綸不爲備，策馬亡走。時湘東王繹亦與齊連和，故齊人觀望，不助綸。定州刺史田祖龍迎綸，綸以祖龍爲繹所厚，懼爲所執，復歸齊昌。<span class="jiazhu">復，扶又翻。</span>行至汝南，魏所署汝南城主李素，綸之故吏也，開城納之，<span class="jiazhu">魏收<span class="shu-ming">志</span>：郢州有汝南郡，治上蔡縣。<span class="shu-ming">五代志</span>：竟陵郡舊置郢州，所領有漢東縣，舊曰上蔡。則汝南城卽漢東縣城也。又按姚思廉<span class="shu-ming">梁書</span>：汝南治安陸重城。宋白曰：晉汝南郡人流寓夏口，因僑立汝南郡汝南縣於潼口。<span class="shu-ming">荊湘記</span>云：金水北岸有汝南舊城是也。</span>任約遂據西陽、武昌。<span class="jiazhu"><span class="shu-ming">考異</span>曰：<span class="shu-ming">梁·帝紀</span>在十一月。今從<span class="shu-ming">太清紀</span>。</span></p>
<p class="em2 strong" id="p77"><a class="gg-link" href="#p77" onclick="return changeColor(this);"></a><span class="yinwen">61</span>裴之高帥子弟部曲千餘人至夏首，<span class="jiazhu">帥，讀曰率。夏，戶雅翻。</span>湘東王繹召之，以爲新興、永寧二郡太守。<span class="jiazhu">新興郡置於江陵縣界，永寧郡置於襄陽南漳縣界。</span>又以南平王恪爲武州刺史，鎭武陵。<span class="jiazhu">武陵，唐爲朗州，至我朝改爲鼎州。</span></p>
<p class="em2 strong" id="p78"><a class="gg-link" href="#p78" onclick="return changeColor(this);"></a><span class="yinwen">62</span>初，邵陵王綸以衡陽王獻爲齊州刺史，鎭齊昌，任約擊擒之，送建康，殺之。<span class="jiazhu"><span class="shu-ming">考異</span>曰：<span class="shu-ming">梁·帝紀</span>在十一月。今從<span class="shu-ming">太清紀</span>。</span>獻，暢之孫也。<span class="jiazhu">暢，武帝之弟。</span></p>
<p class="em2 strong" id="p79"><a class="gg-link" href="#p79" onclick="return changeColor(this);"></a><span class="yinwen">63</span>乙亥，進侯景位相國，封二十郡，爲漢王，加殊禮。</p>
<p class="em2 strong" id="p80"><a class="gg-link" href="#p80" onclick="return changeColor(this);"></a><span class="yinwen">64</span>岳陽王詧還襄陽。<span class="jiazhu">自朝魏而還也。前已書詧梁王矣，今復書詧舊爵，以義例言之，合改正。</span></p>
<p class="em2 strong" id="p81"><a class="gg-link" href="#p81" onclick="return changeColor(this);"></a><span class="yinwen">65</span>黎州民攻刺史張賁，賁棄城走。<span class="jiazhu"><span class="shu-ming">五代志</span>：義城郡，梁曰黎州，唐之利州是也。</span>州民引氐酋北益州刺史楊法琛據黎州，<span class="jiazhu">魏以武興爲東益州，氐王楊氏居之。梁蓋以爲北益州。按下卷，楊法琛治平興，則梁置北益州於平興也。酋，慈秋翻。</span>命王、賈二姓詣武陵王紀請法琛爲刺史。紀深責之，囚法琛質子崇顒、崇虎。<span class="jiazhu">質，音致。顒，魚容翻。</span>冬，十月，丁丑朔，法琛遣使附魏。<span class="jiazhu">使，疏吏翻。</span></p>
<p class="em2 strong" id="p82"><a class="gg-link" href="#p82" onclick="return changeColor(this);"></a><span class="yinwen">66</span>己卯，齊主至晉陽宮。<span class="jiazhu">晉陽宮，齊獻武王所置。<span class="shu-ming">唐志</span>：晉陽宮，在北都之西北，宮城周二千五百二十步。都城左汾右晉，潛丘在中，長四千三百二十一步，廣三千一百二十二步，周萬五千一百五十三步。汾東曰東城。</span>廣武王長弼與幷州刺史段韶不協，齊主將如晉陽，長弼言於帝曰：<span class="yinhao">「韶擁強兵在彼，恐不如人意，<span class="jiazhu">言恐韶爲變。</span>豈可徑往投之！」</span>帝不聽。旣至，以長弼語告之，曰：<span class="yinhao">「如君忠誠，人猶有讒，況其餘乎！」</span>長弼，永樂之弟也。<span class="jiazhu">高永樂不內高昂，使之喪元，長弼又讒段韶，高歡父子爲失刑矣。</span>乙酉，以特進元韶爲尙書左僕射，段韶爲右僕射。</p>
<p class="em2 strong" id="p83"><a class="gg-link" href="#p83" onclick="return changeColor(this);"></a><span class="yinwen">67</span>乙未，侯景自加宇宙大將軍、都督六合諸軍事，以詔文呈上。上驚曰：<span class="yinhao">「將軍乃有宇宙之號乎！」</span></p>
<p class="em2 strong" id="p84"><a class="gg-link" href="#p84" onclick="return changeColor(this);"></a><span class="yinwen">68</span>立皇子大鈞爲西陽王，大威爲武寧王，大球爲建安王，大昕爲義安王，<span class="jiazhu">蕭子顯<span class="shu-ming">齊志</span>，寧蠻府所領有義安郡。</span>大摯爲綏建王，<span class="jiazhu">沈約<span class="shu-ming">志</span>：宋文帝元嘉十三年，立綏建郡於漢南海郡四會縣地。</span>大圜爲樂梁王。<span class="jiazhu">樂梁，史無所考。此時諸王所封，皆郡名也，當在大同中所分二十餘州不知處所之數。<span class="shu-ming">考異</span>曰：<span class="shu-ming">太清紀</span>在十一月十四日。今從<span class="shu-ming">梁·帝紀</span>。</span></p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">69</span>齊東徐州刺史行臺辛術鎭下邳。十一月，侯景徵租入建康，術帥衆渡淮斷之，<span class="jiazhu">帥，讀曰率。斷，音短。</span>燒其穀百萬石，遂圍陽平，景行臺郭元建引兵救之。壬戌，術略三千餘家，還下邳。</p>
<p class="em2 strong" id="p86"><a class="gg-link" href="#p86" onclick="return changeColor(this);"></a><span class="yinwen">70</span>武陵王紀帥諸軍發成都，<span class="jiazhu"><span class="shu-ming">考異</span>曰：<span class="shu-ming">南史</span>云<span class="yinhao">「十一月壬寅。」</span>按是月壬子朔，無壬寅。</span>湘東王繹遣使以書止之曰：<span class="yinhao">「蜀人勇悍，易動難安，<span class="jiazhu">使，疏吏翻。易，弋豉翻。</span>弟可鎭之，吾自當滅賊。」</span>又別紙曰：<span class="yinhao">「地擬孫、劉，各安境界；情深魯、衞，書信恆通。」</span><span class="jiazhu">地擬孫、劉，欲吳、蜀各爲一國也；情深魯、衞，謂兄弟也。恆，戶登翻。</span></p>
<p class="em2 strong" id="p87"><a class="gg-link" href="#p87" onclick="return changeColor(this);"></a><span class="yinwen">71</span>甲子，南平王恪帥文武拜牋推湘東王繹爲相國，總百揆；繹不許。</p>
<p class="em2 strong" id="p88"><a class="gg-link" href="#p88" onclick="return changeColor(this);"></a><span class="yinwen">72</span>魏丞相泰自弘農爲橋，濟河，至建州。丙寅，齊主自將出頓東城。<span class="jiazhu">卽晉陽之東城也。將，卽亮翻。</span>泰聞其軍容嚴盛，歎曰：<span class="yinhao">「高歡不死矣！」</span>會久雨，自秋及冬，魏軍畜產多死，乃自蒲阪還。於是河南自洛陽，河北自平陽已東，皆入于齊。<span class="jiazhu">邊民見魏師無功，齊能自立，心無反側，疆埸遂定。</span></p>
<p class="em2 strong" id="p89"><a class="gg-link" href="#p89" onclick="return changeColor(this);"></a><span class="yinwen">73</span>丁卯，徐文盛軍貝磯，任約帥水軍逆戰，<span class="jiazhu">帥，讀曰率。</span>文盛大破之，斬叱羅子通、趙威方，仍進軍大舉口。<span class="jiazhu"><span class="shu-ming">水經註</span>：江水東過邾縣南，東逕白虎磯北，又東逕貝磯北，又東逕黎磯北。北岸烽火洲，卽舉洲也，北對舉口。舉水出龜頭山，逕梁定州城南，又逕梁司、豫州城東，又南歷齊安郡西，又東南歷赤亭，下分爲二水，南流注于江。</span>侯景遣宋子仙等將兵二萬助約，<span class="jiazhu">將，卽亮翻。</span>以約守西陽，久不能進，自出屯晉熙。<span class="jiazhu"><span class="shu-ming">考異</span>曰：<span class="shu-ming">典略</span>：<span class="yinhao">「七月，景軍次濡須，使梁仲宣知留府事。」</span>按<span class="shu-ming">典略</span>，<span class="yinhao">「九月，景請梁妃主同宴，」</span><span class="shu-ming">梁·帝紀</span>，<span class="yinhao">「十月，乙未，景逼太宗幸西州。」</span>不容七月已在濡須。今因南康王會理事見之。<span class="shu-ming">太清紀</span>、<span class="shu-ming">梁書</span>、<span class="shu-ming">典略</span>，<span class="yinhao">「晉熙」</span>皆作<span class="yinhao">「皖口」</span>，今從<span class="shu-ming">南史</span>。</span></p>
<p class="em2 strong" id="p90"><a class="gg-link" href="#p90" onclick="return changeColor(this);"></a>南康王會理以建康空虛，與太子左衞將軍柳敬禮、西鄕侯勸、東鄕侯勔<span class="jiazhu">勔，彌兗翻。</span>謀起兵誅王偉。安樂侯乂理出奔長蘆，<span class="jiazhu">今眞州六合縣有長蘆鎭及長蘆寺。淳熙十二年，徙寺於滁口山之東。張舜民曰：長蘆鎭在滁河西南。</span>集衆得千餘人。建安侯賁、中宿世子子邕知其謀，<span class="jiazhu">中宿世子，中宿侯之世子也。沈約曰：中宿，漢舊縣，屬南海郡，吳度屬始興郡。</span>以告偉。偉收會理、敬禮、勸、勔及會理弟祁陽侯通理，俱殺之。<span class="jiazhu">沈約曰：祁陽縣，吳立，屬零陵郡。<span class="shu-ming">考異</span>曰：<span class="shu-ming">典略</span>云：<span class="yinhao">「十二月癸未，建安侯賁等告會理，」</span><span class="shu-ming">梁·帝紀</span>：<span class="yinhao">「十月壬寅，景害會理。」</span>今從<span class="shu-ming">太清紀</span>。</span>乂理爲左右所殺。錢塘褚冕，以會理故舊，捶掠千計，<span class="jiazhu">捶，止蘂翻。掠，音亮。</span>終無異言。會理隔壁謂之曰：<span class="yinhao">「褚郎，卿豈不爲我致此？<span class="jiazhu">爲，于僞翻。</span>卿雖忍死明我，我心實欲殺賊！」</span>冕竟不服，景乃宥之。勸，昺之子；賁，正德之弟子；子邕，憺之孫也。<span class="jiazhu">昺，音丙。憺，徒敢翻，又徒濫翻。</span></p>
<p class="em2 strong" id="p91"><a class="gg-link" href="#p91" onclick="return changeColor(this);"></a>帝自卽位以來，景防衞甚嚴，外人莫得進見，<span class="jiazhu">見，賢遍翻。</span>唯武林侯諮及僕射王克、舍人殷不害，並以文弱得出入臥內，帝與之講論而已。及會理死，克、不害懼禍，稍自疏。諮獨不離帝，<span class="jiazhu">離，力智翻。</span>朝請無絕；景惡之，使其仇人刁戍刺殺諮於廣莫門外。<span class="jiazhu">朝，直遙翻。惡，烏路翻。刺，七亦翻。<span class="shu-ming">考異</span>曰：<span class="shu-ming">太清紀</span>在會理死前。今從<span class="shu-ming">南史</span>。</span></p>
<p class="em2 strong" id="p92"><a class="gg-link" href="#p92" onclick="return changeColor(this);"></a>帝之卽位也，景與帝登重雲殿，<span class="jiazhu">據<span class="shu-ming">梁紀</span>，重雲殿在華林園。項安世曰：梁華林園重雲殿前置銅儀。重，直龍翻。</span>禮佛爲誓云：<span class="yinhao">「自今君臣兩無猜貳，臣固不負陛下，陛下亦不得負臣。」</span>及會理謀泄，景疑帝知之，故殺諮。帝自知不久，指所居殿謂殷不害曰：<span class="yinhao">「龐涓當死此下。」</span></p>
<p class="em2 strong" id="p93"><a class="gg-link" href="#p93" onclick="return changeColor(this);"></a>景自帥衆討楊白華于宣城，白華力屈而降，景以其北人，<span class="jiazhu">楊白華，大眼之子，魏胡太后私幸之，白華懼禍奔梁。帥，讀曰率。華，讀曰花。降，戶江翻。</span>全之，以爲左民尙書，誅其兄子彬以報來亮之怨。<span class="jiazhu">楊白華殺來亮見上卷太清三年。</span></p>
<p class="em2 strong" id="p94"><a class="gg-link" href="#p94" onclick="return changeColor(this);"></a>十二月，丙子朔，景封建安侯賁爲竟陵王，中宿世子子邕爲隨王，仍賜姓侯氏。<span class="jiazhu">侯景賞其告會理之功也。</span></p>
<p class="em2 strong" id="p95"><a class="gg-link" href="#p95" onclick="return changeColor(this);"></a><span class="yinwen">74</span>辛丑，齊主還鄴。<span class="jiazhu">自晉陽還也。</span></p>
<p class="em2 strong" id="p96"><a class="gg-link" href="#p96" onclick="return changeColor(this);"></a><span class="yinwen">75</span>邵陵王綸在汝南，脩城池，集士卒，將圖安陸。魏安州刺史馬祐以告丞相泰，<span class="jiazhu"><span class="shu-ming">五代志</span>：安陸郡，梁置南司州，西魏改曰安州，今爲德安府。</span>泰遣楊忠將萬人救安陸。<span class="jiazhu">將，卽亮翻。</span></p>
<p class="em2 strong" id="p97"><a class="gg-link" href="#p97" onclick="return changeColor(this);"></a><span class="yinwen">76</span>武陵王紀遣潼州刺州楊乾運、南梁州刺史譙淹合兵二萬討楊法琛，<span class="jiazhu"><span class="shu-ming">元和郡縣志</span>：梓潼郡，梁置潼州。潼，音同。</span>法琛發兵據劍閣以拒之。</p>
<p class="em2 strong" id="p98"><a class="gg-link" href="#p98" onclick="return changeColor(this);"></a><span class="yinwen">77</span>侯景還建康。<span class="jiazhu">自晉熙還也。</span></p>
<p class="em2 strong" id="p99"><a class="gg-link" href="#p99" onclick="return changeColor(this);"></a><span class="yinwen">78</span>初，魏敬宗以爾朱榮爲柱國大將軍，<span class="jiazhu">柱國大將軍，魏初官也，世祖以加太尉長孫嵩。</span>位在丞相上，榮敗，此官遂廢。大統三年，文帝復以丞相泰爲之。<span class="jiazhu">復，扶又翻。</span>其後功參佐命，望實俱重者，亦居此官，凡八人，曰安定公宇文泰，廣陵王欣，趙郡公李弼，隴西公李虎，河內公獨孤信，南陽公趙貴，常山公于謹，彭城公侯莫陳崇，謂之八柱國。泰始籍民之才力者爲府兵，身租庸調，一切蠲之，<span class="jiazhu">唐府兵之法本諸此。凡受田之丁，歲輸粟，謂之租。隨鄕所出，每丁歲輸絹綾絁布緜麻，非蠶鄕則歲輸銀，謂之調。用人之力，歲二十日，閏加二日，不役者日爲絹三尺，謂之庸。調，徒弔翻。</span>以農隙講閱戰陳，馬畜糧備，六家供之；合爲百府，每府一郎將主之，<span class="jiazhu">將，卽亮翻。</span>分屬二十四軍。泰任總百揆，督中外諸軍；欣以宗室宿望，從容禁闥而已。<span class="jiazhu">陳，讀曰陣。從，千容翻。</span>餘六人各督二大將軍，凡十二大將軍，<span class="jiazhu">廣平王元贊，淮王元育，齊王元廓，章武郡公宇文導，平原郡公侯莫陳順，高陽郡公達奚武，陽平公李遠，范陽公豆盧寧，化政公宇文貴，博陵公賀蘭祥，陳留公楊忠，武威公王雄，凡十二人，皆使持節大將軍。</span>每大將軍各統開府二人，開府各領一軍。是後功臣位至柱國大將軍、開府儀同三司、儀同三司者甚衆，率爲散官，無所統御，雖有繼掌其事者，聞望皆出諸公之下云。<span class="jiazhu">散，悉亶翻。聞，音問。</span></p>
<p class="em2 strong" id="p100"><a class="gg-link" href="#p100" onclick="return changeColor(this);"></a><span class="yinwen">79</span>齊主命散騎侍郎宋景業造<span class="shu-ming">天保曆</span>，行之。<span class="jiazhu">時齊主命景業叶圖讖，造<span class="shu-ming">天保曆</span>，景業奏依<span class="shu-ming">握誠圖</span>及<span class="shu-ming">元命包</span>，言齊受祿之期，當魏終之紀，得乘三十五以爲蔀，應六百七十六以爲章。齊主大悅，乃施用之。</span></p>
</div></body></html>