<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百一十六·唐紀三十二·玄宗至道大聖大明孝皇帝下之上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀三十二">唐紀三十二</span></span></h1>
<p><span class="jiazhu">強圉大淵獻<span class="biaozhusup" data-rel="">（丁亥）</span>十二月，盡昭陽大荒落<span class="biaozhusup" data-rel="">（癸巳）</span>，凡六年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="玄宗至道大聖大明孝皇帝下之上">玄宗至道大聖大明孝皇帝下之上</span></span></h5>
<p class="strong" id="year_toc_1151"><span class="section" id="title-3"><span data-head-description="玄宗至道大聖大明孝皇帝下之上" data-head-level="h4" data-head-title="天寶六載">天寶六載</span></span><span class="biaozhusup" data-rel="">（丁亥、七四七年）</span><span class="jiazhu">載，子亥翻。</span></p>
<p class="em2 strong"><span class="yinwen">1</span>十二月，己巳，上以仙芝爲安西四鎭節度使，徵靈詧入朝，<span class="jiazhu">使，疏吏翻。朝，直遙翻。</span>靈詧大懼。仙芝見靈詧，趨走如故，靈詧益懼。副都護京兆程千里、押牙畢思琛及行官王滔等，<span class="jiazhu">押牙者，盡管節度使牙內之事。行官，主將命往來京師及鄰道及巡內郡縣。琛，丑林翻。</span>皆平日構仙芝於靈詧者也，仙芝面責千里、思琛曰：<span class="yinhao">「公面如男子，心如婦人，何也？」</span>又捽滔等，欲笞之，<span class="jiazhu">捽，才沒翻。笞，丑之翻。</span>旣而皆釋之，謂曰：<span class="yinhao">「吾素所恨於汝者，欲不言，恐汝懷憂；今旣言之，則無事矣。」</span>軍中乃安。</p>
<p class="em2 strong">初，仙芝爲都知兵馬使，猗氏人封常清，少孤貧，細瘦纇目，<span class="jiazhu">少，詩照翻。纇，盧對翻。</span>一足偏短，求爲仙芝傔，不納。常清日候仙芝出入，不離其門，凡數十日，<span class="jiazhu">傔，苦念翻。離，力智翻；下離席同。</span>仙芝不得已留之。會達奚部叛，夫蒙靈詧使仙芝追之，斬獲略盡。常清私作捷書以示仙芝，皆仙芝心所欲言者，由是一府奇之。仙芝爲節度使，卽署常清判官；仙芝出征，常爲留後。<span class="jiazhu">唐諸使之屬，判官位次副使，盡總府事。又節度使或出征，或入朝，或死而未有代，皆有知留後事，其後遂以節度留後爲稱；至我朝遂以留後爲承宣使，資序未應建節者爲之。</span>仙芝乳母子鄭德詮爲郎將，<span class="jiazhu">將，卽亮翻。</span>仙芝遇之如兄弟，使典家事，威行軍中。常清嘗出，德詮自後走馬突之而過。常清至使院，<span class="jiazhu">使院，留後治事之所；節度使便坐治事，亦或就使院。使，疏吏翻。</span>使召德詮，每過一門，輒闔之，旣至，常清離席謂曰：<span class="yinhao">「常清本出寒微，郎將所知。今日中丞命爲留後，<span class="jiazhu">離，力智翻。中丞謂高仙芝。唐邊鎭諸帥或帶御史中丞、大夫時，隨其所帶官稱之。</span>郎將何得於衆中相陵突！」</span>因叱之曰：<span class="yinhao">「郎將須蹔死以肅軍政。」</span><span class="jiazhu">蹔，與暫同。</span>遂杖之六十，面仆地，曳出。仙芝妻及乳母於門外號哭救之，不及，因以狀白仙芝，仙芝覽之，驚曰：<span class="yinhao">「已死邪？」</span>及見常清，遂不復言，<span class="jiazhu">號，戶高翻。復，扶又翻。</span>常清亦不之謝。軍中畏之愓息。<span class="jiazhu">史言封常清能治軍政，亦緣高仙芝不以私親撓法。惕，他歷翻。</span></p>
<p class="em2 strong">自唐興以來，邊帥皆用忠厚名臣，不久任，不遙領，不兼統，功名著者往往入爲宰相。<span class="jiazhu">如李靖、李勣、劉仁軌、婁師德之類是也。開元以來，薛訥、郭元振、張嘉貞、王晙、張說、杜暹、蕭嵩、李適之等亦皆自邊帥入相。帥，所類翻。</span>其四夷之將，雖才略如阿史那社爾、契苾何力猶不專大將之任，皆以大臣爲使以制之。<span class="jiazhu">社爾討高昌，侯君集爲元帥；何力討高麗，李勣爲元帥。將，卽亮翻。契，欺訖翻。苾，毗必翻。使，疏吏翻。</span>及開元中，天子有吞四夷之志，爲邊將者十餘年不易，始久任矣；<span class="jiazhu">王晙、郭知運、張守珪之類是也。</span>皇子則慶、忠諸王，宰相則蕭嵩、牛仙客，始遙領矣；<span class="jiazhu">諸王事見二百十三卷開元十五年。蕭嵩事見十七年，牛仙客事見二百十四卷二十四年。</span>蓋嘉運、王忠嗣專制數道，始兼統矣。<span class="jiazhu">蓋嘉運事見二百十四卷開元二十八年。王忠嗣事見上卷五載。蓋，古合翻。</span>李林甫欲杜邊帥入相之路，以胡人不知書，乃奏言：<span class="yinhao">「文臣爲將，怯當矢石，不若用寒畯胡人；<span class="jiazhu">寒，謂卑賤。畯，嘗有事農耕者也。畯，音俊。</span>胡人則勇決習戰，寒族則孤立無黨，陛下誠以恩洽其心，彼必能爲朝廷盡死。」</span><span class="jiazhu">爲，于僞翻，</span>上悅其言，始用安祿山。至是，諸道節度盡用胡人，<span class="jiazhu">安祿山、安思順、哥舒翰、高仙之，皆胡人也。</span>精兵咸戍北邊，天下之勢偏重，卒使祿山傾覆天下，皆出於林甫專寵固位之謀也。<span class="jiazhu">卒，子恤翻。</span></p>
<p class="strong" id="year_toc_1152"><span class="section" id="title-4"><span data-head-description="玄宗至道大聖大明孝皇帝下之上" data-head-level="h4" data-head-title="天寶七載">七載</span></span><span class="biaozhusup" data-rel="">（戊子、七四八年）</span></p>
<p class="em2 strong"><span class="yinwen">1</span>夏，四月，辛丑，左監門大將軍、知內侍省事高力士加驃騎大將軍。<span class="jiazhu">知內侍省事自此始。唐制，勳階二十九，驃騎大將軍爲之首，從一品。監，古銜翻。驃，匹妙翻。騎，奇寄翻。</span>力士承恩歲久，中外畏之，太子亦呼之爲兄，諸王公呼之爲翁，駙馬輩直謂之爺。<span class="jiazhu">爺，以遮翻，俗呼父爲爺。</span>自李林甫、安祿山輩皆因之以取將相。其家富厚不貲。<span class="jiazhu">將，卽亮翻。相，悉亮翻。貲，卽移翻；不貲，言不可算計也。</span>於西京作寶壽寺，寺鐘成，力士作齋以慶之，舉朝畢集。<span class="jiazhu">宋璟若在，必不預斯集矣。朝，直遙翻。</span>擊鐘一杵，施錢百緡，<span class="jiazhu">施，式豉翻。</span>有求媚者至二十杵，少者不減十杵。然性和謹少過，善觀時俯仰，不敢驕橫，故天子終親任之，士大夫亦不疾惡也。<span class="jiazhu">少，始紹翻。橫，戶孟翻。惡，烏路翻。</span></p>
<p class="em2 strong"><span class="yinwen">2</span>五月，壬午，羣臣上尊號曰開元天寶聖文神武應道皇帝；<span class="jiazhu">上，時掌翻。</span>赦天下，免百姓來載租庸，擇後魏子孫一人爲三恪。<span class="jiazhu">三恪、二王後，註已見前。杜佑曰：周得天下，封夏、殷二王後，又封舜後，謂之恪。恪，敬也；義取王之所敬，故曰三恪。天寶十三載，公卿議曰：三恪、二王之議，有三說焉。一曰，二王之前，更立三代之後爲三恪。此據《樂記》<span class="yinhao">「武王克商，未及下車封黃帝、堯、舜之後，下車封夏、殷之後」</span>而言。一曰，二王之前，但存一代，通二王爲三恪。此據《左傳》<span class="yinhao">「但封胡公以備三恪」</span>，明王者所敬先王有二，更封一代以備三恪。三云，二王之後爲一恪，妻之父母爲二恪，夷狄之君爲三恪。此據<span class="yinhao">「王有不臣者三」</span>而言之。梁崔靈恩云：三說以初爲長。按二王、三恪，經無正文，靈恩據《禮記》，遂以爲通存五代，竊恐未安。《記》云：尊賢不過二代；第三代者，雖遠難師法，豈得不錄其後！故亦存之，示敬其道而已，因謂之三恪。故《左傳》云：<span class="yinhao">「封胡公以備三恪。」</span>足知其無五代也。況歷代至今，皆以三代爲三恪焉。以此考之，蓋以後魏子孫與周、隋子孫爲三恪也。明年，尋罷魏後；註又見後。</span></p>
<p class="em2 strong"><span class="yinwen">3</span>六月，庚子，賜安祿山鐵券。</p>
<p class="em2 strong"><span class="yinwen">4</span>度支郎中兼侍御史楊釗善窺上意所愛惡而迎之，以聚斂驟遷，歲中領十五餘使。<span class="jiazhu">釗，音昭。斂，力贍翻。惡，烏路翻。使，疏吏翻。洪邁《隨筆》曰：楊國忠爲度支郎，領十五餘使，至宰相，凡領四十餘使，《新》、《舊唐史》皆不詳載其職。按其拜相制前銜云：御史大夫、判度支、權知太府卿事、兼蜀郡長史、劍南節度·支度·營田等副大使、本道兼山南西道采訪處置使、兩京太府出納監倉、祠祭、木炭、宮市、長春·九成宮等使、關內道及京畿采訪處置使，拜右相，兼吏部尙書、集賢殿·崇玄館學士、脩國史、太清·紫微宮使；自於所領，又有管當租庸、鑄錢等使。以是觀之，槪可見矣。</span>甲辰，遷給事中，兼御史中丞，專判度支事，<span class="jiazhu">度，徒洛翻。</span>恩幸日隆。</p>
<p class="margin2">蘇冕論曰：設官分職，各有司存。政有恆而易守，<span class="jiazhu">恆，戶登翻。易，以豉翻。</span>事歸本而難失，經遠之理，捨此奚據！洎姦臣廣言利以邀恩，多立使以示寵，<span class="jiazhu">洎，其冀翻。使，疏吏翻。</span>刻下民以厚斂，張虛數以獻狀；上心蕩而益奢，人望怨而成禍；使天子有司守其位而無其事，受厚祿而虛其用，宇文融首唱其端，楊愼矜、王鉷繼遵其軌，<span class="jiazhu">鉷，戶公翻。</span>楊國忠終成其亂。仲尼云：<span class="yinhao">「寧有盜臣而無聚斂之臣。」</span><span class="jiazhu">《記·大學》：百乘之家，不畜聚斂之臣；與其有聚斂之臣，寧有盜臣。</span>誠哉是言！前車旣覆，後轍未改，求達化本，不亦難乎！</p>
<p class="em2 strong"><span class="yinwen">5</span>冬，十月，庚戌，上幸華清宮。</p>
<p class="em2 strong"><span class="yinwen">6</span>十一月，癸未，以貴妃姊適崔氏者爲韓國夫人，適裴氏者爲虢國夫人，適柳氏者爲秦國夫人。三人皆有才色，上呼之爲姨，出入宮掖，並承恩澤，勢傾天下。每命婦入見，<span class="jiazhu">姊，蔣兕翻。掖，音亦。命婦，外命婦也。見，賢遍翻。</span>玉眞公主等皆讓不敢就位。<span class="jiazhu">玉眞公主，睿宗之女。</span>三姊與銛、錡五家，凡有請託，府縣承迎，峻於制敕；四方賂遺，<span class="jiazhu">銛，丑廉翻。錡，魚奇翻。遺，于季翻；下獻遺同。</span>輻湊其門，惟恐居後，朝夕如市。十宅諸王及百孫院婚嫁，<span class="jiazhu">十王宅、百孫院，見二百十三卷開元十五年。</span>皆以錢千緡賂韓、虢使請，無不如志。上所賜與及四方獻遺，五家如一。競開第舍，極其壯麗，一堂之費，動踰千萬；旣成，見他人有勝己者，輒毀而改爲。虢國尤爲豪蕩，一旦，帥工徒突入韋嗣立宅，卽撤去舊屋，<span class="jiazhu">緡，彌賓翻。帥，讀曰率。去，羌呂翻。</span>自爲新第，但授韋氏以隙地十畝而已。中堂旣成，召工圬墁，<span class="jiazhu">圬，音烏。墁，謨官翻。</span>約錢二百萬；復求賞技，<span class="jiazhu">復，扶又翻。技，巨綺翻。</span>虢國以絳羅五百段賞之，嗤而不顧，曰：<span class="yinhao">「請取螻蟻、蜥蜴，<span class="jiazhu">嗤，丑之翻。蜥，先擊翻。蜴，羊益翻。師古曰：《爾雅》云：蠑螈，蜥蜴；蝘蜓，守宮。是則一類耳。揚雄《方言》云：在澤中者謂之蜥蜴。</span>記其數置堂中，苟失一物，不敢受直。」</span></p>
<p class="em2 strong"><span class="yinwen">7</span>十二月，戊戌，或言玄元皇帝降於朝元閣，<span class="jiazhu">上於華清宮中起老君殿，殿之北爲朝元閣，以或言老君降于此，改曰降聖閣。</span>制改會昌縣曰昭應，廢新豐入昭應。辛酉，上還宮。<span class="jiazhu">自溫泉宮。還，從宣翻，又音如字。</span></p>
<p class="em2 strong"><span class="yinwen">8</span>哥舒翰築神威軍於青海上，吐蕃至，翰擊破之。又築城於青海中龍駒島，<span class="jiazhu">吐，從暾入聲。青海周八九百里，中有山，須冰合遊牝馬其上，明年生駒，號龍種，故謂之龍駒島。</span>謂之應龍城，吐蕃屛跡不敢近青海。<span class="jiazhu">屛，必郢翻。近，其靳翻。</span></p>
<p class="em2 strong"><span class="yinwen">9</span>是歲，雲南王歸義卒，子閤羅鳳嗣，以其子鳳迦異爲陽瓜州刺史。<span class="jiazhu">卒，子恤翻。嗣，祥吏翻。南詔王父子相繼，其子必以父號下一字冠於己所號之上。歸義本號皮邏閤，帝賜名歸義。其子號閤羅鳳，是以<span class="yinhao">「閤」</span>字冠其號之上也。閤羅鳳之子號鳳迦異，是以<span class="yinhao">「鳳」</span>字冠其號之上也。其後至豐祐乃革其舊。開元二十六年《考異》不取此說，然二百四十三卷穆宗之長慶四年，則又書豐祐不與父連名事。</span></p>
<p class="strong" id="year_toc_1153"><span class="section" id="title-5"><span data-head-description="玄宗至道大聖大明孝皇帝下之上" data-head-level="h4" data-head-title="天寶八載">八載</span></span><span class="biaozhusup" data-rel="">（乙丑、七四九年）</span></p>
<p class="em2 strong"><span class="yinwen">1</span>春，二月，戊申，引百官觀左藏，<span class="jiazhu">《唐六典》曰：《周禮》有外府中士，主泉藏之在外者，掌邦布之入出，以供百物而待邦用者也。又有職幣上士、中士，主貨幣之入者也。並今左藏之職。至秦、漢，則分在司農、少府。後漢，少府屬官有中藏府令、丞，掌中藏幣帛金銀貨物；魏氏因之。晉少府屬官有左、右藏令。東晉御史九人，各掌一曹，有庫曹御史，後復分庫曹，置外左庫、內左庫。宋文帝省外左庫，而內左庫直曰左庫。齊、梁、陳有右藏庫而無左藏。北齊太府寺統左、右藏令、丞。後周有外府上士、中士。隋有左、右藏署令、丞。唐左藏有東庫、西庫、朝堂庫，又有東都庫。余按《雍錄》：太極宮中東左藏庫，西左藏庫；東庫在恭禮門之東，西庫在安仁門之西。大明宮中有左藏庫，在麟德殿之左。又有右藏署令，掌邦國寶貨雜物；而天下賦調之正數錢物，則皆歸左藏也。藏，徂浪翻；下帑藏同。</span>賜帛有差。是時州縣殷富，倉庫積粟帛，動以萬計。楊釗奏請所在糶變爲輕貨，及徵丁租地稅皆變布帛輸京師；屢奏帑藏充牣，古今罕儔，故上帥羣臣觀之，<span class="jiazhu">釗，音昭。帥，讀曰率。</span>賜釗紫衣金魚以賞之。上以國用豐衍，故視金帛如糞壤，賞賜貴寵之家，無有限極。</p>
<p class="em2 strong"><span class="yinwen">2</span>三月，朔方節度等使張齊丘於中受降城西北五百餘里木剌山築橫塞軍，以振遠軍使鄭人郭子儀爲橫塞軍使。<span class="jiazhu">橫塞軍本名可敦城。按宋白《續通典》：橫塞軍，初置在飛狐，後移蔚州，開元六年張嘉貞移於古代郡大安城南，以爲九姓之援，天寶十二年改爲天德軍。參考諸書，橫塞軍卽橫野軍，天寶元年書<span class="yinhao">「河東節度統橫野軍」</span>，開元六年所移者也。此築橫塞軍在可敦城者也。振遠軍在單于府界。鄭縣，漢屬京兆，後魏置東雍州，幷華山縣，西魏改華州，隋開皇初廢郡，大業初廢州，復置鄭縣，屬京兆，唐屬華州。使，疏吏翻。降，戶江翻。剌，盧達翻。</span></p>
<p class="em2 strong"><span class="yinwen">3</span>夏，四月，咸寧太守趙奉璋<span class="jiazhu">咸寧郡本丹州丹陽郡，元年更郡名。守，式又翻。</span>告李林甫罪二十餘條；狀未達，林甫知之，諷御史逮捕，以爲妖言，杖殺之。<span class="jiazhu">妖於喬翻。</span></p>
<p class="em2 strong"><span class="yinwen">4</span>先是，折衝府皆有木契、銅魚，朝廷徵發，下敕書、契、魚，<span class="jiazhu">唐制，銅魚符所以起軍旅，王畿之內，左三、右一，王畿之外，左五、右一。左者在外行用之，日從第一爲首，後事須用二次發之，周而復始。木契之制，若太子監國，則王畿之內，左、右各三；王畿之外，左、右各五；庶官鎭守，則左、右各十。《唐六典》：符寶郎掌符節。曰木契者，所以重鎭守，愼出納；車駕巡幸，皇太子監國，有兵馬受處分者，爲木契；幷行軍所及領軍五百人、馬五百匹以上征討，皆給木契；三公以下，兩京留守及諸州有兵馬受處分，亦給木契。曰銅魚符者，所以起軍旅，易守長；兩京留守若諸州、諸軍、折衝府、諸處捉兵鎭守之所及宮總監，皆給魚符。程大昌《演繁露》曰：唐世，左魚之外又有敕牒將之，故兼名魚書。先，悉薦翻。下，遐嫁翻。</span>都督、郡府參驗皆合，然後遣之。自募置彍騎，<span class="jiazhu">彍騎見二百一十二卷開元十三年。彍，音郭，又音霍。</span>府兵日益墮壞，<span class="jiazhu">墮，讀隳。</span>死及逃亡者，有司不復點補；<span class="jiazhu">復，扶又翻。</span>其六馱馬牛、器械、糗糧，耗散略盡。<span class="jiazhu">馱，徒何翻。糗，去九翻。</span>府兵入定宿衞者，謂之侍官，言其爲天子侍衞也。其後本衞多以假人，役使如奴隸；長安人羞之，至以相詬病。<span class="jiazhu">《記·儒行》曰：今衆人以儒相詬病。《註》云：以儒相靳，故相戲。詬病，猶恥辱也。杜預云：戲而相愧爲靳。詬，音遘，又呼候翻。</span>其戍邊者，又多爲邊將苦使，利其死而沒其財。<span class="jiazhu">將，卽亮翻；下同。</span>由是應爲府兵者皆逃匿，至是無兵可交。五月，癸酉，李林甫奏停折衝府上下魚書；是後府兵徒有官吏而已。<span class="jiazhu">唐府兵之制，十人爲火，火有長。火備六馱馬，凡火具、烏布、幕鐵、馬盂、布槽、鍤、钁、鑿、碓、筐、斧、鉗、鋸，皆一，甲牀二，鎌二。五十人爲隊。隊具火鑽一，胸馬繩一，首羈、足絆皆三，人具弓一，矢三十，胡祿橫刀、礪石、大觿、氈帽、氈裝、行縢皆一，麥飯九斗，米二斗，皆自備。其介胄戎具藏於庫，有所征行，則視其入而出給之；其番上宿衞者，惟給弓、矢、橫刀而已。今皆耗廢，非其舊矣。</span>其折衝、果毅，又歷年不遷，士大夫亦恥爲之。其彍騎之法，天寶以後，稍亦變廢，應募者皆市井負販、無賴子弟，<span class="jiazhu">孔穎達曰：《白虎通》云：因井爲市，故曰市井。應劭《通俗文》云：市，恃也；養贍老小，恃以不匱也。俗說市井，謂至市者於井上洗濯其物香潔，及自嚴飾，乃到市也。謹按古者二十畝爲一井，因爲市交易，故稱市井。然則本由井田之中交易爲市，故國都之市亦因曰市井。按禮制九夫爲井。應劭二十畝爲井者，劭依《漢書·食貨志》一井八家，家有私田百畝，公田十畝，餘二十畝以爲井、竈、廬、舍，故言二十畝耳。因井爲市，或如劭言。</span>未嘗習兵。時承平日久，議者多謂中國兵可銷，於是民間挾兵器者有禁；子弟爲武官，父兄擯不齒。猛將精兵，皆聚於西北，中國無武備矣。</p>
<p class="em2 strong"><span class="yinwen">5</span>太白山人李渾等上言<span class="jiazhu">《水經註》曰：武功縣有太一山，古文以爲終南，亦曰中南，亦曰太白山，在武功縣南，去長安二百里，不知其高幾何。俗云<span class="yinhao">「武功、太白，去天三百」</span>。杜彥遠曰：太白山南連武功山，於諸山最爲秀傑，冬夏積雪，望之皓然。《隋志》曰：太一山在盩厔縣界。《新志》曰：太白山在郿縣。</span>見神人，言金星洞有玉板石記聖主福壽之符，命御史中丞王鉷入仙遊谷求而獲之。上以符瑞相繼，皆祖宗休烈，六月，戊申，上聖祖號曰大道玄元皇帝，上高祖諡曰神堯大聖皇帝，太宗諡曰文武大聖皇帝，高宗諡曰天皇大聖皇帝，中宗諡曰孝和大聖皇帝，睿宗諡曰玄眞大聖皇帝，竇太后以下皆加諡曰順聖皇后。</p>
<p class="em2 strong"><span class="yinwen">6</span>辛亥，刑部尙書、京兆尹蕭炅坐贓左遷汝陰太守。<span class="jiazhu">汝陰郡，潁州。</span></p>
<p class="em2 strong"><span class="yinwen">7</span>上命隴右節度使哥舒翰帥隴右、河西及突厥阿布思兵，益以朔方、河東兵，凡六萬三千，攻吐蕃石堡城。<span class="jiazhu">厥，九勿翻。吐，從暾入聲。</span>其城三面險絕，惟一徑可上，<span class="jiazhu">上，時掌翻。</span>吐蕃但以數百人守之，多貯糧食，積檑木及石，<span class="jiazhu">貯，丁呂翻。檑，盧對翻。</span>唐兵前後屢攻之，不能克。翰進攻數日不拔，召裨將高秀巖、張守瑜，欲斬之，<span class="jiazhu">高秀巖後爲安祿山守大同，蓋二人朔方、河東將也。</span>二人請三日期可克；如期拔之，獲吐蕃鐵刃悉諾羅等四百人，唐士卒死者數萬，果如王忠嗣之言。<span class="jiazhu">王忠嗣言，見上卷六載。</span>頃之，翰又遣兵於赤嶺西開屯田，以謫卒二千戍龍駒島，冬冰合，吐蕃大集，戍者盡沒。<span class="jiazhu">深入虜境，聲援不接，兵法曰遺人獲也。</span></p>
<p class="em2 strong"><span class="yinwen">8</span>閏月，乙丑，以石堡城爲神武軍，又於劍南西山索磨川置保寧都護府。<span class="jiazhu">置保寧都護，以領牂柯、吐蕃。</span></p>
<p class="em2 strong"><span class="yinwen">9</span>丙寅，上謁太清宮。<span class="jiazhu">天寶元年正月，得靈符，起玄元皇帝廟於西京大寧坊，東京置於東宮積善坊臨淄舊邸，天下諸郡各置玄元像於開元觀。至二年三月十二日，改在京玄元宮爲太清宮，東京爲太極宮，天下諸郡爲紫極宮。</span>丁卯，羣臣上尊號曰開元天地大寶聖文神武應道皇帝，赦天下。禘、祫自今於太清宮聖祖前設位序正。</p>
<p class="em2 strong"><span class="yinwen">10</span>秋，七月，册突騎施移撥爲十姓可汗。<span class="jiazhu">騎，奇寄翻。可，從刊入聲。汗，音寒。</span></p>
<p class="em2 strong"><span class="yinwen">11</span>八月，乙亥，護密王羅眞檀入朝，<span class="jiazhu">朝，直遙翻。</span>請留宿衞；許之，拜左武衞將軍。</p>
<p class="em2 strong"><span class="yinwen">12</span>冬，十月，乙丑，上幸華清宮。</p>
<p class="em2 strong"><span class="yinwen">13</span>十一月，乙未，吐火羅葉護失里怛伽羅遣使表稱：<span class="yinhao">「朅師王親附吐蕃，<span class="jiazhu">怛，當割翻。伽，求加翻。使，疏吏翻。朅，丘竭翻，又去謁翻。</span>困苦小勃律鎭軍，阻其糧道。臣思破凶徒，望發安西兵，以來歲正月至小勃律，六月至大勃律。」</span><span class="jiazhu">朅師，亦曰羯師，胡種也；與吐火羅鄰接。大勃律，或曰布露，直吐蕃西，其北卽小勃律也。</span>上許之。</p>
<p class="strong" id="year_toc_1154"><span class="section" id="title-6"><span data-head-description="玄宗至道大聖大明孝皇帝下之上" data-head-level="h4" data-head-title="天寶九載">九載</span></span><span class="biaozhusup" data-rel="">（庚寅、七五〇年）</span></p>
<p class="em2 strong"><span class="yinwen">1</span>春，正月，己亥，上還宮。</p>
<p class="em2 strong"><span class="yinwen">2</span>羣臣屢表請封西嶽，許之。</p>
<p class="em2 strong"><span class="yinwen">3</span>二月，楊貴妃復忤旨，送歸私第。<span class="jiazhu">楊妃初忤旨，見上卷五載。復，扶又翻。忤，五故翻。</span>戶部郎中吉溫因宦官言於上曰：<span class="yinhao">「婦人識慮不遠，違忤聖心，陛下何愛宮中一席之地，不使之就死，豈忍辱之於外舍邪？」</span><span class="jiazhu">吉溫此言，欲以自結於楊妃耳。邪，音耶。</span>上亦悔之，遣中使賜以御膳。妃對使者涕泣曰：<span class="yinhao">「妾罪當死，陛下幸不殺而歸之。今當永離掖庭，<span class="jiazhu">使，疏吏翻；下同。離，力智翻。掖，音亦。</span>金玉珍玩，皆陛下所賜，不足爲獻，惟髮者父母所與，敢以薦誠。」</span>乃翦髮一繚而獻之。<span class="jiazhu">繚，力照翻。</span>上遽使高力士召還，寵待益深。<span class="jiazhu">還，從宣翻，又音如字。婦人女子最爲難養，以忤旨而出之，若棄咳唾可也。旣出而復召還，則彼之怙寵悍悖將無所不至。明皇其可再乎！古之所謂英主，如漢武之於鉤弋，庶乎！</span></p>
<p class="em2 strong">時諸貴戚競以進食相尙，上命宦官姚思藝爲檢校進食使，水陸珍羞數千盤，一盤費中人十家之產。中書舍人竇華嘗退朝，<span class="jiazhu">使，疏吏翻。朝，直遙翻。</span>值公主進食，列於中衢，傳呼按轡出其間；宮苑小兒數百奮梃於前，<span class="jiazhu">宮苑小兒，宮苑使領之。梃，待鼎翻。</span>華僅以身免。</p>
<p class="em2 strong"><span class="yinwen">4</span>安西節度使高仙芝破朅師，虜其王勃特沒。<span class="jiazhu">朅，丘竭翻。《考異》曰：《實錄》，去載十一月，吐火羅葉護請使安西兵討朅師，上許之。不見出師。今載三月庚子，册朅師國王勃特沒兄素迦爲王，册曰：<span class="yinhao">「頃勃特沒，於卿不孝，於國不忠。」</span>不言朅師爲誰所破。按十載正月，高仙芝擒朅師王來獻；然則朅師爲仙芝所破也。</span>三月，庚子，立勃特沒之兄素迦爲朅師王。<span class="jiazhu">迦，音加。</span></p>
<p class="em2 strong"><span class="yinwen">5</span>上命御史大夫王鉷鑿華山路，設壇場於其上。<span class="jiazhu">鉷，戶公翻。</span>是春，關中旱；辛亥，嶽祠災；制罷封西嶽。</p>
<p class="em2 strong"><span class="yinwen">6</span>夏，四月，己巳，御史大夫宋渾坐贓巨萬，流潮陽。<span class="jiazhu">潮陽郡本潮州義安郡，元年更郡名。</span>初，吉溫因李林甫得進；<span class="jiazhu">天寶四載，吉溫鞫兵部之獄，自是得進。</span>及兵部侍郎兼御史中丞楊釗恩遇浸深，溫遂去林甫而附之，爲釗畫代林甫執政之策。<span class="jiazhu">釗，音昭。爲，于僞翻。</span>蕭炅及渾，皆林甫所厚也，<span class="jiazhu">炅，古迥翻。</span>求得其罪，使釗奏而逐之，以翦其心腹，林甫不能救也。</p>
<p class="em2 strong"><span class="yinwen">7</span>五月，乙卯，賜安祿山爵東平郡王。唐將帥封王自此始。<span class="jiazhu">將，卽亮翻。帥，所類翻。</span></p>
<p class="em2 strong"><span class="yinwen">8</span>秋，七月，乙亥，置廣文館於國子監，以敎諸生習進士者。<span class="jiazhu">時廣文館置博士二員，助敎員。</span></p>
<p class="em2 strong"><span class="yinwen">9</span>八月，丁巳，以安祿山兼河北道采訪處置使。</p>
<p class="em2 strong"><span class="yinwen">10</span>朔方節度使張齊丘給糧失宜，軍士怒，毆其判官；<span class="jiazhu">毆，烏口翻。</span>兵馬使郭子儀以身捍齊丘，乃得免。<span class="jiazhu">世皆知郭子儀得衆，然後能捍免張齊丘，而不知當此之時，唐之軍政果安在也！</span>癸亥，齊丘左遷濟陰太守，<span class="jiazhu">濟陰郡，曹州。濟，子禮翻。</span>以河西節度使安思順權知朔方節度事。</p>
<p class="em2 strong"><span class="yinwen">11</span>辛卯，處士崔昌上言：<span class="jiazhu">處，昌呂翻。上，時掌翻。</span><span class="yinhao">「國家宜承周、漢，以土代火；周、隋皆閏位，不當以其子孫爲二王後。」</span>事下公卿集議。<span class="jiazhu">下，遐嫁翻。</span>集賢殿學士衞包上言：<span class="yinhao">「集議之夜，四星聚於尾，天意昭然。」</span>上乃命求殷、周、漢後爲三恪，廢韓、介、酅公；<span class="jiazhu">韓，元魏後。介，後周後。酅，隋後。酅，戶圭翻。孔穎達曰：《古春秋左氏說》：周家封夏、殷二王之後以爲上公，封黃帝、堯、舜之後，謂之三恪。鄭氏云：所存二王之後者，命使郊天以天子之禮，祭其始祖受命之王，自行其正朔服色。恪者，敬也，敬其先聖而封其後，與諸侯無殊異，不得比夏、殷之後。</span>以昌爲左贊善大夫，包爲虞部員外郎。</p>
<p class="em2 strong"><span class="yinwen">12</span>冬，十月，庚申，上幸華清宮。</p>
<p class="em2 strong"><span class="yinwen">13</span>太白山人王玄翼上言見玄元皇帝，言寶仙洞有妙寶眞符。<span class="jiazhu">《考異》曰：《舊志》：<span class="yinhao">「王鉷奏玄翼見玄元於寶仙洞中，遣鉷與張均、王倕、王濟、王翼、王嶽靈於洞中得玉石函、《上清護國經》、寶券、紀籙等獻之。」</span>今從《實錄》云。</span>命刑部尙書張均等往求，得之。時上尊道敎，慕長生，故所在爭言符瑞，羣臣表賀無虛月。李林甫等皆請捨宅爲觀<span class="jiazhu">觀，古玩翻。</span>以祝聖壽，上悅。</p>
<p class="em2 strong"><span class="yinwen">14</span>安祿山屢誘奚、契丹，爲設會，飲以莨菪酒，<span class="jiazhu">《本草》曰：莨菪子生海邊川谷，今處處有之。苗莖高二三尺許，葉與地黃、紅藍等，而三指闊；四月開花，紫色；苗夾莖有白毛；五月結實，有殼作罌子狀，如小石榴；房中子至細，青白如米粒，毒甚；煮一二日而芽方生，以釀酒，其毒尤甚。爲，于僞翻；下先爲同。飲，於鳩翻。莨，音浪。菪，音蕩。</span>醉而阬之，動數千人，函其酋長之首以獻，前後數四。至是請入朝，上命有司先爲起第於昭應。<span class="jiazhu">時王公皆私置第於昭應，獨祿山以承恩，命有司起第。酋，慈由翻。長，知兩翻。朝，直遙翻。</span>祿山至戲水，<span class="jiazhu">戲，許宜翻。</span>楊釗兄弟姊妹皆往迎之，冠蓋蔽野；上自幸望春宮以待之。辛未，祿山獻奚俘八千人，上命考課之日書上上考。前此聽祿山於上谷鑄錢五壚，祿山乃獻錢樣千緡。<span class="jiazhu">緡，彌頻翻。</span></p>
<p class="em2 strong">楊釗，張易之之甥也，<span class="jiazhu">釗，音昭。《考異》曰：鄭審《天寶故事》云：<span class="yinhao">「楊國忠本張易之之子。天授中，張易之恩幸莫比，每歸私第，詔令居樓上，仍去其梯。母恐張氏絕嗣，乃密令女奴蠙珠上樓，遂有娠而生國忠。」</span>其說曖昧無稽，今不取。</span>奏乞昭雪易之兄弟。<span class="jiazhu">易之兄弟誅見二百七卷中宗神龍元年。</span>庚辰，制引易之兄弟迎中宗於房陵之功，<span class="jiazhu">迎中宗，非特二張倡其議也，事見二百六卷武后聖曆元年。</span>復其官爵；<span class="jiazhu">《考異》曰：《唐曆》在七月二十五日。今從《實錄》。</span>仍賜一子官。</p>
<p class="em2 strong">釗以圖讖有<span class="yinhao">「金刀」</span>，請更名；<span class="jiazhu">讖，楚譖翻。更，工衡翻。</span>上賜名國忠。</p>
<p class="em2 strong"><span class="yinwen">16</span>十二月，乙亥，上還宮。</p>
<p class="em2 strong"><span class="yinwen">17</span>關西遊弈使王難得擊吐蕃，克五橋，拔樹敦城；以難得爲白水軍使。<span class="jiazhu">使，疏吏翻。吐，從暾入聲。樹敦城以古犬戎王樹惇名城，隋在吐谷渾界，唐在吐蕃界。</span></p>
<p class="em2 strong"><span class="yinwen">18</span>安西四鎭節度使高仙芝僞與石國約和，引兵襲之，虜其王及部衆以歸，悉殺其老弱。仙芝性貪，掠得瑟瑟十餘斛，<span class="jiazhu">使，疏吏翻。張揖《廣雅》曰：瑟瑟，碧珠也。</span>黃金五六橐駝，其餘口馬雜貨稱是，皆入其家。<span class="jiazhu">爲石國王子扇誘諸國以覆仙芝之師張本。稱，尺證翻。</span></p>
<p class="em2 strong"><span class="yinwen">19</span>楊國忠德鮮于仲通，<span class="jiazhu">鮮于仲通資給國忠，又推轂之，事見上卷四載。</span>薦爲劍南節度使。仲通性褊急，失蠻夷心。<span class="jiazhu">褊，補典翻。</span></p>
<p class="em2 strong">故事，南詔常與妻子俱謁都督，過雲南，雲南太守張虔陀皆私之。<span class="jiazhu">過，古禾翻。雲南郡，姚州。守，式又翻。</span>又多所徵求，南詔王閤羅鳳不應，虔陀遣人詈辱之，仍密奏其罪。閤羅鳳忿怨，是歲，發兵反，攻陷雲南，殺虔陀，取九夷州三十二。<span class="jiazhu">夷州，謂西南夷附化羈縻之州也。</span></p>
<p class="strong" id="year_toc_1155"><span class="section" id="title-7"><span data-head-description="玄宗至道大聖大明孝皇帝下之上" data-head-level="h4" data-head-title="天寶十載">十載</span></span><span class="biaozhusup" data-rel="">（辛卯、七五一年）</span></p>
<p class="em2 strong"><span class="yinwen">1</span>春，正月，壬辰，上朝獻太清宮；癸巳，朝享太廟；<span class="jiazhu">朝，直遙翻；下同。</span>甲子，合祭天地於南郊，赦天下，免天下今載地稅。<span class="jiazhu">上書壬辰、癸巳，下書丁酉，則<span class="yinhao">「甲子」</span>當作<span class="yinhao">「甲午」</span>。</span></p>
<p class="em2 strong"><span class="yinwen">2</span>丁酉，命李林甫遙領朔方節度使，以戶部侍郎李暐知留後事。</p>
<p class="em2 strong"><span class="yinwen">3</span>庚子，楊氏五宅夜遊，<span class="jiazhu">楊銛、錡及韓、虢、秦三夫人爲五宅。</span>與廣平公主從者爭西市門，<span class="jiazhu"><span class="yinhao">「廣平」</span>，《新書》作<span class="yinhao">「廣寧」</span>；公主，上女也。從，才用翻。</span>楊氏奴揮鞭及公主衣，公主墜馬，駙馬程昌裔下扶之，亦被數鞭。公主泣訴於上，上爲之杖殺楊氏奴。<span class="jiazhu">被，皮義翻。爲，于僞翻；下司爲、使爲、遽爲同。</span>明日，免昌裔官，不聽朝謁。</p>
<p class="em2 strong"><span class="yinwen">4</span>上命有司爲安祿山治第於親仁坊，<span class="jiazhu">治，直之翻。</span>敕令但窮壯麗，不限財力。旣成，具幄帟器皿，充牣其中，有帖白檀牀二，皆長丈，闊六尺；<span class="jiazhu">《本草圖經》曰：檀香木如檀，生南海，種有黃、白、紫之異。帟，音亦。長，直亮翻。</span>銀平脫屛風，帳方丈六尺；<span class="jiaozhusup">【章：十二行本作「一方一丈八」五字；乙十一行本同；孔本同；退齋校同；張校云「六」作「八」。】</span>於廚廐之物皆飾以金銀，金飯罌二，<span class="jiazhu">罌，於耕翻，缶也。</span>銀淘盆二，<span class="jiazhu">淘盆，所以淅米。</span>皆受五斗，織銀絲筐及笊篱各一；<span class="jiazhu">筐，去王翻，所以瀝米。笊，側絞翻。篱，音離。笊篱，所以轑釜取食物。</span>他物稱是。<span class="jiazhu">稱，尺證翻。</span>雖禁中服御之物，殆不及也。上每令中使爲祿山護役，<span class="jiazhu">護，監護也。使，疏吏翻；下同。</span>築第及造儲偫賜物，常戒之曰：<span class="yinhao">「胡眼大，勿令笑我。」</span><span class="jiazhu">偫，直里翻。大，唐佐翻。</span></p>
<p class="em2 strong">祿山入新第，置酒，乞降墨敕請宰相至第。是日，上欲於樓下擊毬，遽爲罷戲，命宰相赴之。日遣諸楊與之選勝遊宴，侑以梨園敎坊樂。<span class="jiazhu">梨園，皇帝梨園弟子也。敎坊，內敎坊也。</span>上每食一物稍美，或後苑校獵獲鮮禽，輒遣中使走馬賜之，絡繹於路。</p>
<p class="em2 strong">甲辰，祿山生日，上及貴妃賜衣服、寶器、酒饌甚厚。<span class="jiazhu">饌，雛戀翻，又雛皖翻。</span>後三日，召祿山入禁中，貴妃以錦繡爲大襁褓，裹祿山，使宮人以綵輿舁之。<span class="jiazhu">襁，居兩翻。舁，羊茹翻。</span>上聞後宮歡笑，問其故，左右以貴妃三日洗祿兒對。上自往觀之，喜，賜貴妃洗兒金銀錢，復厚賜祿山，盡歡而罷。<span class="jiazhu">復，扶又翻。</span>自是祿山出入宮掖不禁，或與貴妃對食，或通宵不出，頗有醜聲聞於外，上亦不疑也。<span class="jiazhu">聞，音問。觀明皇所以待祿山者，昏庸之主所不爲，殆天奪之魄也。《考異》曰：《祿山事迹》：<span class="yinhao">「正月二十日，祿山生日，玄宗及太眞賜祿山器皿衣服，件目甚多。後三日，召祿山入內，貴妃以錦繡繃縛祿山，令內人以綵輿舁之，宮中歡呼動地。玄宗使人問之，報云：『貴妃與祿兒作三日洗兒。』玄宗就觀之，大悅。因賜貴妃洗兒金銀錢物，極歡而罷。自是宮中皆呼祿山爲祿兒，不禁其出入。」</span>溫畬《天寶亂離西幸記》：<span class="yinhao">「祿山諂約楊妃，誓爲子母；自虢國已下，次及諸王，皆戲祿兒，與之促膝娛宴。上時聞後宮三千合處喧笑，密偵則祿山果在其內。貴戚猱雜，未之前聞；凡曰釵鬟，皆啗厚利；或通宵禁掖，暱狎嬪嬙。和士開之出入臥內，方此爲疏；薊城侯之獲廁刑餘，又奚足尙！」</span>王仁裕《天寶遺事》云：<span class="yinhao">「祿山常與妃子同食，無所不至。帝恐外人以酒毒之，遂賜金牌子繫於臂上，每有王公召宴，欲沃以巨觥，卽祿山以金牌示之，云『準敕戒酒』。」</span>今略取之。</span></p>
<p class="em2 strong"><span class="yinwen">5</span>安西節度使高仙芝入朝，獻所擒突騎施可汗、吐蕃酋長、石國王、朅師王。加仙芝開府儀同三司。尋以仙芝爲河西節度使，代安思順；思順諷羣胡割耳剺面請留己，制復留思順於河西。<span class="jiazhu">剺，力之翻。復，扶又翻。</span></p>
<p class="em2 strong"><span class="yinwen">6</span>安祿山求兼河東節度。二月，丙辰，以河東節度使韓休珉爲左羽林將軍，以祿山代之。</p>
<p class="em2 strong">戶部郎中吉溫見祿山有寵，又附之，約爲兄弟。說祿山曰：<span class="yinhao">「李右丞相雖以時事親三兄，<span class="jiazhu">天寶元年，改侍中爲左相，中書令爲右相。李林甫時爲右相，中書令之職也，<span class="yinhao">「丞」</span>字衍。安祿山，第三。說，式芮翻。</span>不必肯以兄爲相；溫雖蒙驅使，終不得超擢。兄若薦溫於上，溫卽奏兄堪大任，共排林甫出之，爲相必矣。」</span>祿山悅其言，數稱溫才於上，上亦忘曩日之言。<span class="jiazhu">數，所角翻。忘，巫放翻。言見上卷四載。</span>會祿山領河東，因奏溫爲節度副使、知留後，以大理司直張通儒爲留後判官，<span class="jiazhu">大理司直，從六品上。通儒帶司直而爲河東留後判官，是後節鎭有帶六曹尙書，有帶三省長官，有帶三公、三師，其屬亦率帶六品以下朝職，謂之帶職。黃琮曰：外官帶職，有憲銜，有檢校，憲銜自監察御史至御史大夫，檢校自國子祭酒至三公，唐及五代之制也。</span>河東事悉以委之。</p>
<p class="em2 strong">是時，楊國忠爲御史中丞，方承恩用事。祿山登降殿階，國忠常扶掖之。<span class="jiazhu">掖，音亦。</span>祿山與王鉷俱爲大夫，鉷權任亞於李林甫。祿山見林甫，禮貌頗倨。林甫陽以他事召王大夫，鉷至，趨拜甚謹；祿山不覺自失，容貌益恭。林甫與祿山語，每揣知其情，先言之，<span class="jiazhu">揣，初委翻。</span>祿山驚服。祿山於公卿皆慢侮之，獨憚林甫，每見，雖盛冬，常汗沾衣。林甫乃引與坐於中書廳，<span class="jiazhu">廳，他經翻。中庭曰聽事，言受事察訟於是也。漢、晉皆作<span class="yinhao">「聽事」</span>，六朝以來乃始加<span class="yinhao">「广」</span>而徑曰廳。</span>撫以溫言，自解披袍以覆之。祿山忻荷，言無不盡，<span class="jiazhu">覆，敷又翻。荷，下可翻。</span>謂林甫爲十郎。<span class="jiazhu">林甫，第十。</span>旣歸范陽，劉駱谷每自長安來，必問：<span class="yinhao">「十郎何言？」</span>得美言則喜；或但云<span class="yinhao">「語安大夫，<span class="jiazhu">語，牛倨翻。</span>須好檢校！」</span>輒反手據牀曰：<span class="yinhao">「噫嘻，我死矣！」</span></p>
<p class="em2 strong">祿山旣兼領三鎭，賞刑己出，日益驕恣。自以曩時不拜太子，<span class="jiazhu">事見上卷六載。</span>見上春秋高，頗內懼；又見武備墮弛，<span class="jiazhu">墮，讀曰隳。</span>有輕中國之心。孔目官嚴莊、<span class="jiazhu">孔目官，衙前吏職也，唐世始有此名；言凡使司之事，一孔一目，皆須經由其手也。</span>掌書記高尙<span class="jiazhu">掌書記，位判官下，古記室參軍之任。</span>因爲之解圖讖，勸之作亂。<span class="jiazhu">爲，于僞翻。讖，楚譖翻。</span></p>
<p class="em2 strong">祿山養同羅、奚、契丹降者八千餘人，謂之<span class="yinhao">「曳落河」</span>。<span class="jiazhu">契，欺訖翻，又音喫。降，戶江翻。《考異》曰：《祿山事迹》云：<span class="yinhao">「養爲己子。」</span>按養子必無八千之數，今不取。</span>曳落河者，胡言壯士也。及家僮百餘人，皆驍勇善戰，一可當百。又畜戰馬數萬匹，<span class="jiazhu">驍，堅堯翻。畜，許六翻。</span>多聚兵仗，分遣商胡詣諸道販鬻，歲輸珍貨數百萬。<span class="jiazhu">輸，舂遇翻。</span>私作緋紫袍、魚袋，以百萬計。以高尙、嚴莊、張通儒及將軍孫孝哲爲腹心，史思明、安守忠、李歸仁、蔡希德、牛廷玠、向潤容、<span class="jiazhu">向，式亮翻，姓也。</span>李庭望、崔乾祐、尹子奇、何千年、武令珣、能元皓、<span class="jiazhu">能，奴代翻。何氏《姓苑》云：能姓，出自長廣。</span>田承嗣、田乾眞、阿史那承慶爲爪牙。尙，雍奴人，<span class="jiazhu">雍奴，天寶元年更名武清，屬范陽郡。此因舊縣名書之。</span>本名不危，頗有辭學，薄遊河朔，貧困不得志，常歎曰：<span class="yinhao">「高不危當舉大事而死，豈能齧草根求活邪！」</span>祿山引置幕府，出入臥內。尙典牋奏，莊治簿書。<span class="jiazhu">治，直之翻。</span>通儒，萬歲之子；<span class="jiazhu">張萬歲，唐初掌廐牧。通儒必非其子，或者其孫也；否則別又有一張萬歲。</span>孝哲，契丹也。承嗣世爲盧龍小校，祿山以爲前鋒兵馬使。<span class="jiaozhusup">【章：十二行本「使」下有「治軍嚴整」四字；乙十一行本同；孔本同；張校同；退齋校同。】</span>嘗大雪，祿山按行諸營，<span class="jiazhu">校，戶敎翻。使，疏吏翻。行，下孟翻。</span>至承嗣營，寂若無人，入閱士卒，無一人不在者，祿山以是重之。</p>
<p class="em2 strong"><span class="yinwen">7</span>夏，四月，壬午，劍南節度使鮮于仲通討南詔蠻，大敗於瀘南。<span class="jiazhu">瀘水之南也。武后垂拱元年，置長城縣，屬姚州，天寶初更名瀘南縣。《考異》曰：《楊國忠傳》：<span class="yinhao">「南蠻質子閤羅鳳亡歸不獲，帝怒，欲討之。國忠薦閬州人鮮于仲通爲益州長史，令帥精兵八萬討南蠻。」</span>按《南詔傳》：<span class="yinhao">「七年，蒙歸義死，詔閤羅鳳襲雲南王。」</span>不云嘗爲質子亡歸也。九年，姚州自以張虔陀侵之故反，時鮮于仲通已爲益州長史。《國忠傳》與《南詔傳》相違。《新》、《舊書》皆如此，恐誤。</span>時仲通將兵八萬分二道出戎、嶲州，至曲州、靖州。<span class="jiazhu">分爲二道，一道出戎州，一道出嶲州也。自戎州開邊縣西行七十里至曲州；自嶲州西南行八百餘里渡瀘水。曲州本隋之恭州，古朱提之地，武德八年更名曲州。靖州，隋屬協州，古夜郎地，武德初分協州置靖州。嶲，音髓。</span>南詔王閤羅鳳謝<span class="jiaozhusup">【章：十二行本「謝」上有「遣使」二字；乙十一行本同；孔本同；張校同。】</span>罪，請還所俘掠，城雲南而去，<span class="jiazhu">去年，南詔攻陷雲南城，必有夷毀處，故請城之以謝罪。</span>且曰：<span class="yinhao">「今吐蕃大兵壓境，若不許我，我將歸命吐蕃，雲南非唐有也。」</span>仲通不許，囚其使。進軍至西洱河，與閤羅鳳戰，軍大敗，<span class="jiazhu">使，疏吏翻。洱，乃吏翻。</span>士卒死者六萬人，仲通僅以身免。楊國忠掩其敗狀，仍敍其戰功。<span class="jiazhu">《考異》曰：《唐曆》云<span class="yinhao">「令仲通白衣領節度事」</span>，《舊傳》無之。按旣掩敗敍功，豈得復白衣領職！</span>閤羅鳳斂戰尸，築爲京觀，<span class="jiazhu">觀，古玩翻。</span>遂北臣於吐蕃。蠻語謂弟爲<span class="yinhao">「鍾」</span>，吐蕃命閤羅鳳爲<span class="yinhao">「贊普鍾」</span>，號曰東帝，給以金印。閤羅鳳刻碑於國門，言己不得已而叛唐，且曰：<span class="yinhao">「我世世事唐，受其封爵，後世容復歸唐，當指碑以示唐使者，知吾之叛非本心也。」</span><span class="jiazhu">其後德宗之世，異牟尋卒復歸唐。復，扶又翻。</span></p>
<p class="em2 strong">制大募兩京及河南、北兵以擊南詔；人聞雲南多瘴癘，未戰士卒死者什八九，莫肯應募。楊國忠遣御史分道捕人，連枷送詣軍所。舊制，百姓有勳者免征役，時調兵旣多，<span class="jiazhu">調，徒弔翻。</span>國忠奏先取高勳。於是行者愁怨，父母妻子送之，所在哭聲振野。</p>
<p class="em2 strong"><span class="yinwen">8</span>高仙芝之虜石國王也，石國王子逃詣諸胡，具告仙芝欺誘貪暴之狀。<span class="jiazhu">誘，音酉。</span>諸胡皆怒，潛引大食欲共攻四鎭。仙芝聞之，將蕃、漢三萬衆擊大食，<span class="jiazhu">將，卽亮翻。《考異》曰：馬宇《段秀實別傳》云<span class="yinhao">「蕃、漢六萬衆」</span>，今從《唐曆》。</span>深入七百餘里，至恆羅斯城，<span class="jiazhu">或作<span class="yinhao">「怛羅斯城」</span>。</span>與大食遇。相持五日，葛羅祿部衆叛，<span class="jiazhu">葛羅祿，卽葛邏祿。</span>與大食夾攻唐軍，仙芝大敗，士卒死亡略盡，所餘纔數千人。右威衞將軍李嗣業勸仙芝宵遁，道路阻隘，拔汗那部衆在前，人畜塞路；<span class="jiazhu">拔汗那時從仙芝擊大食。塞，悉則翻。</span>嗣業前驅，奮大梃擊之，人馬俱斃，仙芝乃得過。</p>
<p class="em2 strong">將士相失，別將汧陽段秀實<span class="jiazhu">汧陽郡本隴州隴東郡，元年改郡名，有汧陽縣，蓋元魏所置。梃，待鼎翻。將，卽亮翻；下同。汧，口堅翻。</span>聞嗣業之聲，詬曰：<span class="jiazhu">詬，苦候翻。</span><span class="yinhao">「避敵先奔，無勇也；全己棄衆，不仁也。幸而得達，獨無愧乎！」</span>嗣業執其手謝之，留拒追兵，收散卒，得俱免。還至安西，言於仙芝，以秀實兼都知兵馬使，爲己判官。</p>
<p class="em2 strong"><span class="yinwen">9</span>八月，丙辰，武庫火，燒兵器三十七萬。<span class="jiazhu">《考異》曰：《唐曆》云四十七萬事，今從《實錄》。</span></p>
<p class="em2 strong"><span class="yinwen">10</span>安祿山將三道兵六萬<span class="jiazhu">幽州、平盧、河東三道。</span>以討契丹，以奚騎二千爲鄕導。<span class="jiazhu">騎，奇寄翻；下同。鄕，讀曰嚮。</span>過平盧千餘里，至土護眞水，遇雨。<span class="jiazhu">自雄武軍東北渡灤河，有古盧龍鎭，有斗陘嶺。自古盧龍北經九荊嶺、受米城、張洪隘，渡石嶺，至奚王帳六百里；又東北傍吐護眞河五百里，至奚、契丹牙帳。又出檀州燕樂縣東北百八十五里，至長城口，又北八百里有吐護眞河，奚王牙帳也。</span>祿山引兵晝夜兼行三百餘里，至契丹牙帳，契丹大駭。時久雨，弓弩筋膠皆弛，大將何思德言於祿山曰：<span class="yinhao">「吾兵雖多，遠來疲弊，實不可用，不如按甲息兵以臨之，不過三日，虜必降。」</span><span class="jiazhu">將，卽亮翻；下同。降，戶江翻。</span>祿山怒，欲斬之，思德請前驅效死。思德貌類祿山，虜爭擊，殺之，以爲已得祿山，勇氣增倍。奚復叛，與契丹合，夾擊唐兵，殺傷殆盡。射祿山，中鞍，折冠簪，失履，獨與麾下二十騎走；會夜，追騎解，得入師州。<span class="jiazhu">貞觀三年，以室韋部落置師州，治營州之廢陽師鎭。復，扶又翻。射，而亦翻。中，竹仲翻。折，而設翻。</span>歸罪於左賢王哥解、<span class="jiazhu">哥解蓋自突厥來降者。解，戶買翻。</span>河東兵馬使魚承仙而斬之。</p>
<p class="em2 strong">平盧兵馬使史思明懼，逃入山谷近二旬，<span class="jiazhu">近，其靳翻。</span>收散卒，得七百人。平盧守將史定方將精兵二千救祿山，契丹引去，祿山乃得免。至平盧，麾下皆亡，不知所出。史思明出見祿山，祿山喜，起，執其手曰：<span class="yinhao">「吾得汝，復何憂！」</span><span class="jiazhu">復，扶又翻。</span>思明退，謂人曰：<span class="yinhao">「曏使早出，已與哥解幷斬矣。」</span><span class="jiazhu">史言史思明之智數過於安祿山。</span>契丹圍師州，祿山使思明擊卻之。</p>
<p class="em2 strong"><span class="yinwen">11</span>冬，十月，壬子，上幸華清宮。</p>
<p class="em2 strong"><span class="yinwen">12</span>楊國忠使鮮于仲通表請己遙領劍南；十一月，丙午，以國忠領劍南節度使。</p>
<p class="strong" id="year_toc_1156"><span class="section" id="title-8"><span data-head-description="玄宗至道大聖大明孝皇帝下之上" data-head-level="h4" data-head-title="天寶十一載">十一載</span></span><span class="biaozhusup" data-rel="">（壬辰、七五二年）</span></p>
<p class="em2 strong"><span class="yinwen">1</span>春，正月，丁亥，上還宮。</p>
<p class="em2 strong"><span class="yinwen">2</span>二月，庚午，命有司出粟帛及庫錢數十萬緡於兩市易惡錢。<span class="jiazhu">《考異》曰：《舊紀》、《唐曆》皆作<span class="yinhao">「癸酉」</span>，今從《實錄》。</span>先是，江、淮多惡錢，貴戚大商往往以良錢一易惡錢五，載入長穴，市井不勝其弊，<span class="jiazhu">先，悉薦翻。勝，音升。</span>故李林甫奏請禁之，官爲易取，期一月，不輸官者罪之。於是商賈囂然，不以爲便。<span class="jiazhu">賈，音古。囂，許驕翻，又五刀翻。</span>衆共遮楊國忠馬自言，國忠爲之言於上，乃更命非鉛錫所鑄及穿穴者，皆聽用之如故。<span class="jiazhu">爲，于僞翻。更，工衡翻。</span></p>
<p class="em2 strong"><span class="yinwen">3</span>三月，安祿山發蕃、漢步騎二十萬擊契丹，欲以雪去秋之恥。初，突厥阿布思來降，<span class="jiazhu">事見上卷元年。降，戶江翻。</span>上厚禮之，賜姓名李獻忠，累遷朔方節度副使，賜爵奉信王。獻忠有才略，不爲安祿山下，祿山恨之；至是，奏請獻忠帥同羅數萬騎，與俱擊契丹。<span class="jiazhu">帥，讀曰率；下同。</span>獻忠恐爲祿山所害，白留後張暐，請奏留不行，暐不許。<span class="jiazhu">安祿山領河東而張暐爲留後，暐知附祿山而已，安肯爲阿布思請哉！</span>獻忠乃帥所部大掠倉庫，叛歸漠北，祿山遂頓兵不進。</p>
<p class="em2 strong"><span class="yinwen">4</span>乙巳，改吏部爲文部，兵部爲武部，刑部爲憲部。</p>
<p class="em2 strong"><span class="yinwen">5</span>戶部侍郎、御史大夫、京兆尹王鉷，權寵日盛，領二十餘使。宅旁爲使院，文案盈積，吏求署一字，累日不得前；中使賜賚不絕於門，<span class="jiazhu">使，疏吏翻。賚，來代翻。</span>雖李林甫亦畏避之。林甫子岫爲將作監，鉷子準爲衞尉少卿，俱供奉禁中。準陵侮岫，岫常下之。<span class="jiazhu">下，遐嫁翻。</span>然鉷事林甫謹，林甫雖忌其寵，不忍害也。</p>
<p class="em2 strong">準嘗帥其徒過駙馬都尉王繇，<span class="jiazhu">王繇，同皎之子也。帥，讀曰率。過，工禾翻。</span>繇望塵拜伏；準挾彈命中於繇冠，折其玉簪，以爲戲笑<span class="jiazhu">彈，徒旦翻。命中者，先命其處而後中之。中，竹仲翻。折，而設翻。</span>旣而繇延準置酒；繇所尙永穆公主，上之愛女也，<span class="jiazhu">黃琮曰：皇女有美名公主，或以德，或以容，或以福壽，設名最多；又有郡公主、小國、中國等。</span>爲準親執刀匕。<span class="jiazhu">刀匕，宰夫之職。《記》，杜蕢曰：<span class="yinhao">「蕢也宰夫也，惟刀匕是共。」</span>爲，于僞翻；下同。</span>準去，或謂繇曰：<span class="yinhao">「鼠雖挾其父勢，<span class="jiazhu">稱爲鼠，微之也。</span>君乃使公主爲之具食<span class="jiazhu">爲，于僞翻。</span>有如上聞，無乃非宜？」</span>繇曰：<span class="yinhao">「上雖怒無害，至於七郎，<span class="jiazhu">王鉷，第七。</span>死生所繫，不敢不爾。」</span></p>
<p class="em2 strong">鉷弟戶部郎中銲，凶險不法，<span class="jiazhu">銲，何旦翻。</span>召術士任海川<span class="jiazhu">任，音壬，姓也。</span>問：<span class="yinhao">「我有王者之相否？」</span><span class="jiazhu">相，悉亮翻。</span>海川懼，亡匿。鉷恐事泄，捕得，託以他事杖殺之。王府司馬韋會，定安公主之子，王繇之同產也，<span class="jiazhu">定安公主，中宗女，下嫁王同皎，生繇；又嫁韋濯，生會。</span>話之私庭。鉷使長安尉賈季鄰收會繫獄，縊殺之。<span class="jiazhu">縊，於計翻。</span>繇不敢言。</p>
<p class="em2 strong">銲所善邢縡，<span class="jiazhu">縡，作代翻。</span>與龍武萬騎謀殺龍武將軍，以其兵作亂，殺李林甫、陳希烈、楊國忠；前期二日，有告之者。夏，四月，乙酉，上臨朝，<span class="jiazhu">朝，直遙翻。</span>以告狀面授鉷，使捕之。鉷意銲在縡所，先使人召之，日晏，乃命賈季鄰等捕縡。縡居金城坊，<span class="jiazhu">金城坊，朱雀街西第四街之北來第二坊，漢顧成廟、博望苑、戾園皆在焉。</span>季鄰等至門，縡帥其黨數十人持弓刀格鬬突出。<span class="jiazhu">帥，讀曰率。</span>鉷與楊國忠引兵繼至，縡黨曰：<span class="yinhao">「勿傷大夫人。」</span><span class="jiazhu">言勿傷鉷所部人也。大夫，稱鉷之官。</span>國忠之傔密謂國忠曰：<span class="yinhao">「賊有號，不可戰也。」</span><span class="jiazhu">今人謂私記爲號，言賊私爲記號以相識別。傔，苦念翻。</span>縡鬬且走，至皇城西南隅。<span class="jiazhu">京城之內有皇城，皇城之內有宮城。</span>會高力士引飛龍禁軍四百至，<span class="jiazhu">飛龍禁軍，乘飛龍廐馬者也。武后置仗內六閑，一曰飛龍，以中官爲內飛龍使。</span>擊斬縡，捕其黨，皆擒之。</p>
<p class="em2 strong">國忠以狀白上，曰：<span class="yinhao">「鉷必預謀。」</span>上以鉷任遇深，不應同逆；李林甫亦爲之辯解。<span class="jiazhu">爲，于僞翻。</span>上乃特命原銲不問，然意欲鉷表請罪之；使國忠諷之，鉷不忍，上怒。會陳希烈極言鉷大逆當誅，戊子，敕希烈與國忠鞫之，仍以國忠兼京兆尹。於是任海川、韋會等事皆發，獄具，鉷賜自盡，銲杖死於朝堂，<span class="jiazhu">朝，直遙翻。</span>鉷子準、偁流嶺南，<span class="jiazhu">偁，齒繩翻。</span>尋殺之。有司籍其第舍，數日不能徧。鉷賓佐莫敢窺其門，獨采訪判官裴冕收其尸葬之。<span class="jiazhu">王鉷蓋兼京畿采訪使。</span></p>
<p class="em2 strong"><span class="yinwen">6</span>初，李林甫以陳希烈易制，引爲相，<span class="jiazhu">事見上卷五載。易，以豉翻。</span>政事常隨林甫左右，晚節遂與林甫爲敵，林甫懼。會李獻忠叛，林甫乃請解朔方節制，且薦河西節度使安思順自代；庚子，以思順爲朔方節度使。<span class="jiazhu">使，疏吏翻。</span></p>
<p class="em2 strong"><span class="yinwen">7</span>五月，戊申，慶王琮薨，贈靖德太子。<span class="jiazhu">琮，徂宗翻。<span class="yinhao">「贈」</span>字之下逸<span class="yinhao">「諡」</span>字。旣曰贈矣，無<span class="yinhao">「諡」</span>字亦可。</span></p>
<p class="em2 strong"><span class="yinwen">8</span>丙辰，京兆尹楊國忠加御史大夫、京畿·關內采訪等使，凡王鉷所綰使務，悉歸國忠。<span class="jiazhu">鉷，戶公翻。使，疏吏翻。</span></p>
<p class="em2 strong">初，李林甫以國忠微才，且貴妃之族，故善遇之。國忠與王鉷俱爲中丞，鉷用林甫薦爲大夫，故國忠不悅，遂深探邢縡獄，<span class="jiazhu">探，吐南翻。縡，作代翻。</span>令引林甫交私鉷兄弟及阿布思事狀，<span class="jiazhu">令，力丁翻。</span>陳希烈、哥舒翰從而證之；上由是疏林甫。國忠貴震天下，始與林甫爲仇敵矣。</p>
<p class="em2 strong"><span class="yinwen">9</span>六月，甲子，楊國忠奏吐蕃兵六十萬救南詔，<span class="jiazhu">吐，從暾入聲。</span>劍南兵擊破之於雲南，克故隰州等三城，<span class="jiazhu">《考異》曰：《實錄》：<span class="yinhao">「兵部侍郎兼御史中丞、劍南節度使楊國忠破吐蕃于雲南，拔故隰州等三城，獻俘于朝。」</span>《唐曆》：<span class="yinhao">「國忠上言破吐蕃于雲南，拔故洪州等三城。」</span>按國忠時在長安，蓋劍南破吐蕃，以國忠領節制，故使之上表獻俘耳。時國忠已爲大夫，云中丞，誤也。隰州，從《實錄》。</span>捕虜六千三百，以道遠，簡壯者千餘人及酋長降者獻之。<span class="jiazhu">酋，慈由翻。長，知兩翻。降，戶江翻。</span></p>
<p class="em2 strong"><span class="yinwen">10</span>秋，八月，乙<span class="jiaozhusup">【章：十二行本作「己」；乙十一行本同；孔本同，張校同。】</span>丑，上復幸左藏，賜羣臣帛。<span class="jiazhu">蜀本作<span class="yinhao">「己丑」</span>，當從之。八載已嘗幸左藏，賜羣臣帛矣，故此書復。復，扶又翻。藏，徂浪翻。</span>癸巳，楊國忠奏有鳳皇見左藏庫屋，出納判官魏仲犀言鳳集庫西通訓門。<span class="jiazhu">左藏，舊有令、丞而已，出納判官蓋帝置也。是時分立諸使，舊來司存之官備員，莫得舉其職。楊國忠方承恩遇，領使最多，蓋兼領左藏出納使而以魏仲犀爲判官也。宋白曰：天寶二年，始命張瑄充太府出納使。閣本《太極宮圖》，左藏庫之西則通訓門。見，賢遍翻。</span></p>
<p class="em2 strong"><span class="yinwen">11</span>九月，阿布思入寇，圍永清栅，<span class="jiazhu">永清栅，亦曰永濟栅，在中受降城之西二百里大同川。</span>栅使張元軌拒卻之。<span class="jiazhu">使，疏吏翻。</span></p>
<p class="em2 strong"><span class="yinwen">12</span>冬，十月，戊寅，上幸華清宮。</p>
<p class="em2 strong"><span class="yinwen">13</span>己亥，改通訓門曰鳳集門；魏仲犀遷殿中侍御史，楊國忠屬吏率以鳳皇優得調。<span class="jiazhu">調，徒釣翻。</span></p>
<p class="em2 strong"><span class="yinwen">14</span>南詔數寇邊，蜀人請楊國忠赴鎭；<span class="jiazhu">去年楊國忠領劍南；蜀人困於兵，故請之。數，所角翻。</span>左僕射兼右相李林甫奏遣之。國忠將行，泣辭，上言必爲林甫所害，貴妃亦爲之請。上謂國忠曰：<span class="yinhao">「卿蹔到蜀區處軍事，朕屈指待卿，還當入相。」</span><span class="jiazhu">屈指計日以待之。亦爲，于僞翻。處，昌呂翻。相，息亮翻。</span>林甫時已有疾，憂懣不知所爲，<span class="jiazhu">懣，莫困翻，又莫緩翻，中煩也。</span>巫言一見上可小愈；上欲就視之，左右固諫。上乃令林甫出庭中，<span class="jiazhu">林甫時蓋臥疾昭應私第。</span>上登降聖閣遙望，<span class="jiazhu">天寶七載十二月，以玄元皇帝見於朝元閣，改爲降聖閣，在華清宮中。</span>以紅巾招之。<span class="jiazhu">今富貴之家，帨巾率以臙脂染之爲眞紅色，唐之遺俗也。</span>林甫不能拜，使人代拜。國忠比至蜀，<span class="jiazhu">比，必利翻，及也。</span>上遣中使召還，<span class="jiazhu">中使，疏吏翻。</span>至昭應，謁林甫，拜於牀下。林甫流涕謂曰：<span class="yinhao">「林甫死矣，公必爲相，以後事累公！」</span><span class="jiazhu">累，力瑞翻。</span>國忠謝不敢當，汗出覆面。<span class="jiazhu">國忠素憚林甫，故然。覆，敷又翻。</span>十一月，丁卯，林甫薨。</p>
<p class="em2 strong">上晚年自恃承平，以爲天下無復可憂，<span class="jiazhu">復，扶又翻。</span>遂深居禁中，專以聲色自娛，悉委政事於林甫。林甫媚事左右，迎合上意，以固其寵；杜絕言路，掩蔽聰明，以成其姦；妬賢疾能，排抑勝己，以保其位；屢起大獄，誅逐貴臣，以張其勢。<span class="jiazhu">張，知兩翻。</span>自皇太子以下，畏之側足。凡在相位十九年，<span class="jiazhu">開元二十二年始相林甫，至是年凡十九年。</span>養成天下之亂，而上不之寤也。</p>
<p class="em2 strong"><span class="yinwen">15</span>庚申，以楊國忠爲右相，兼文部尙書，<span class="jiazhu">右相，卽中書令；文部，卽吏部。</span>其判使並如故。<span class="jiazhu">判，如判度支之類；使，謂諸使。使，疏吏翻。</span></p>
<p class="em2 strong">國忠爲人強辯而輕躁，無威儀。旣爲相，以天下爲己任，裁決機務，果敢不疑；居朝廷，攘袂扼腕，<span class="jiazhu">躁，則到翻。相，息亮翻。朝，直遙翻。腕，烏貫翻。</span>公卿以下，頤指氣使，莫不震慴。<span class="jiazhu">慴，之涉翻。</span>自侍御史至爲相，<span class="jiazhu">楊國忠兼侍御史，在六載、七載之間。</span>凡領四十餘使。<span class="jiazhu">楊國忠爲度支郎，領五十餘使，至宰相，凡領四十餘使，《新》、《舊唐史》皆不詳載其職。按其拜相制前銜云：御史大夫、判度支、權知太府卿事、兼蜀郡長史、劍南節度·支度·營田等副大使、本道兼山南西道采訪處置使、兩京太府、司農、出納、監倉、祀祭、木炭、宮市、長春·九成宮等使、關內道及京畿采訪處置使，拜右相，兼吏部尙書、集賢殿·崇玄館學士、脩國史、太清·太微宮使；自餘所領，又有管當租庸、鑄錢等使。以是觀之，槪可見。</span>臺省官有才行時名，<span class="jiazhu">行，下孟翻。</span>不爲己用者，皆出之。</p>
<p class="em2 strong">或勸陝郡進士張彖謁國忠，<span class="jiazhu">陝郡本陝州弘農郡，天寶元年更郡名。陝，失冉翻。</span>曰：<span class="yinhao">「見之，富貴立可圖。」</span>彖曰：<span class="yinhao">「君輩倚楊右相如泰山，吾以爲冰山耳！若皎日旣出，君輩得無失所恃乎！」</span>遂隱居嵩山。</p>
<p class="em2 strong">國忠以司勳員外郎崔圓爲劍南留後，徵魏郡太守吉溫爲御史中丞，充京畿、關內採訪等使。<span class="jiazhu">魏郡，魏州。京畿、關內先置兩采訪使，今令溫兼充。</span>溫詣范陽辭安祿山，<span class="jiazhu">魏郡屬河北道采訪使；時祿山兼采訪使，故溫往辭。</span>祿山令其子慶緒送至境，爲溫控馬出驛數十步。<span class="jiazhu">爲，于僞翻。</span>溫至長安，凡朝廷動靜，輒報祿山，信宿而達。</p>
<p class="em2 strong"><span class="yinwen">16</span>十二月，楊國忠欲收人望，建議：<span class="yinhao">「文部選人，無問賢不肖，選深者留之，依資據闕注官。」</span><span class="jiazhu">選，須絹翻。《考異》曰：《唐曆》此敕在十月二十七日，《統紀》在七月。《舊紀》：<span class="yinhao">「十二月，甲戌，國忠奏請兩京選人銓日便定留放，無長名。」</span>按國忠作相，始兼文部尙書，七月未也。今從《舊紀》。</span>滯淹者翕然稱之。國忠凡所施置，皆曲徇人所欲，故頗得衆譽。</p>
<p class="em2 strong"><span class="yinwen">17</span>甲申，以平盧兵馬使史思明兼北平太守，充盧龍軍使。<span class="jiazhu">使，疏吏翻。</span></p>
<p class="em2 strong"><span class="yinwen">18</span>丁亥，上還宮。<span class="jiazhu">還自華清宮。《考異》曰：《本紀》、《唐曆》皆云<span class="yinhao">「己亥還京」</span>，今從《實錄》。</span></p>
<p class="em2 strong"><span class="yinwen">19</span>丁酉，以安西行軍司馬封常清爲安西四鎭節度使。<span class="jiazhu">唐制，行軍司馬位節度副使之上，天寶以後，節鎭以爲儲帥。</span></p>
<p class="em2 strong"><span class="yinwen">20</span>哥舒翰素與安祿山、安思順不協，上常和解之，使爲兄弟。是冬，三人俱入朝，<span class="jiazhu">朝，直遙翻。</span>上使高力士宴之於城東。祿山謂翰曰：<span class="yinhao">「我父胡，母突厥，公父突厥，母胡，族類頗同，何得不相親？」</span>翰曰：<span class="yinhao">「古人云，狐向窟嘷不祥，爲其忘本故也。<span class="jiazhu">厥，九勿翻。窟，苦骨翻。嘷，戶刀翻。爲，于僞翻。</span>兄苟見親，翰敢不盡心！」</span>祿山以爲譏其胡也，大怒，罵翰曰：<span class="yinhao">「突厥敢爾！」</span>翰欲應之，力士目翰，翰乃止，陽醉而散，自是爲怨愈深。</p>
<p class="em2 strong"><span class="yinwen">21</span>棣王琰有二孺人，爭寵，<span class="jiazhu">《曲禮》，大夫之妃曰孺人。《註》云，孺之言屬。《正義》曰：孺，屬也，言其爲親屬。唐制，縣王有孺人二人，視正五品。孺，而樹翻。</span>其一使巫書符置琰履中以求媚。琰與監院宦者有隙，<span class="jiazhu">時諸皇子列宅禁中之北，宦者監之。監，古銜翻。</span>宦者知之，密奏琰祝詛上；上使人掩其履而獲之，大怒。琰頓首謝：<span class="yinhao">「臣實不知有符。」</span>上使鞫之，果孺人所爲。上猶疑琰知之，囚於鷹狗坊，<span class="jiazhu">鷹狗坊屬閑廐使。</span>絕朝請，<span class="jiazhu">朝，直遙翻。</span>憂憤而薨。</p>
<p class="em2 strong"><span class="yinwen">22</span>故事，兵、吏部尙書知政事者，<span class="jiazhu">知政事，卽宰相之職。</span>選事悉委侍郎以下，<span class="jiazhu">選，須絹翻。</span>三注三唱，仍過門下省審，自春及夏，其事乃畢。<span class="jiazhu">唐制，六品以下赴選，始集而試，觀其書判；已試而銓，察其身言；已銓而注，詢其便利而擬；已注而唱，不厭者，得反通其辭；三唱而不厭者，聽冬集。厭者爲甲，上于僕射，乃上門下省，給事中讀之，黃門侍郎省之，侍中審之，然後以聞。主者受旨而奉行焉，謂之奏受。省，悉景翻。</span>及楊國忠以宰相領文部尙書，欲自示精敏，乃遣令史先於私第密定名闕。</p>
<p class="strong" id="year_toc_1157"><span class="section" id="title-9"><span data-head-description="玄宗至道大聖大明孝皇帝下之上" data-head-level="h4" data-head-title="天寶十二載">十二載</span></span><span class="biaozhusup" data-rel="">（癸巳、七五三年）</span></p>
<p class="em2 strong"><span class="yinwen">1</span>春，正月，壬戌，國忠召左相陳希烈及給事中、諸司長官皆集尙書都堂，<span class="jiazhu">尙書都堂，尙書都省之堂也。長，知兩翻。</span>唱注選人，一日而畢，曰：<span class="yinhao">「今左相、給事中俱在座，已過門下矣。」</span><span class="jiazhu">左相，卽侍中，與給事皆門下省官。</span>其間資格差繆甚衆，無敢言者。於是門下不復過官，<span class="jiazhu">復，扶又翻。</span>侍郎但掌試判而已；侍郎韋見素、張倚趨門庭，與主事無異。<span class="jiazhu">吏部主事四人，吏職也。</span>見素，湊之子也。<span class="jiazhu">韋湊見二百十卷睿宗景雲元年。</span></p>
<p class="em2 strong">京兆尹鮮于仲通諷選人請爲國忠刻頌，立於省門，制仲通撰其辭；上爲改定數字，<span class="jiazhu">撰，士免翻。爲，于僞翻。</span>仲通以金塡之。</p>
<p class="em2 strong"><span class="yinwen">2</span>楊國忠使人說安祿山<span class="jiazhu">說，式芮翻。</span>誣李林甫與阿布思謀反，祿山使阿布思部落降者詣闕誣告林甫與阿布思約爲父子。上信之，下吏按問；<span class="jiazhu">降，戶江翻。下，戶嫁翻。</span>林甫壻諫議大夫楊齊宣懼爲所累，<span class="jiazhu">累，力瑞翻。</span>附國忠意證成之。時林甫尙未葬，二月，癸未，制削林甫官爵；子孫有官者除名，流嶺南及黔中，<span class="jiazhu">黔，音琴。</span>給隨身衣及糧食，自餘貲產並沒官；近親及黨與坐貶者五十餘人。剖林甫棺，抉取含珠，褫金紫，<span class="jiazhu">抉，於穴翻。含，戶紺翻。褫，敕豸翻。</span>更以小棺如庶人禮葬之。<span class="jiazhu">更，工衡翻。</span>己亥，賜陳希烈爵許國公，楊國忠爵魏國公，賞其成林甫之獄也。</p>
<p class="em2 strong"><span class="yinwen">3</span>夏，五月，己酉，復以魏、周、隋後爲三恪，<span class="jiazhu">改三恪，見上九載。</span>楊國忠欲攻李林甫之短也。衞包以助邪貶夜郎尉，<span class="jiazhu">夜郎縣，屬溱州，貞觀十六年開山洞置。</span>崔昌貶烏雷尉。<span class="jiazhu">烏雷縣，屬陸州。</span></p>
<p class="em2 strong"><span class="yinwen">4</span>阿布思爲回紇所破，安祿山誘其部落而降之，<span class="jiazhu">誘，音酉。降，戶江翻。</span>由是祿山精兵，天下莫及。</p>
<p class="em2 strong"><span class="yinwen">5</span>壬辰，以左武衞大將軍何復光將嶺南五府兵<span class="jiazhu">五府，廣、桂、邕、蒙［容］、交。將，卽亮翻。</span>擊南詔。</p>
<p class="em2 strong"><span class="yinwen">6</span>安祿山以李林甫狡猾踰己，故畏服之。及楊國忠爲相，祿山視之蔑如也，<span class="jiazhu">蔑，無也。言視之若無也。</span>由是有隙。國忠屢言祿山有反狀；上不聽。</p>
<p class="em2 strong">隴右節度使哥舒翰擊吐蕃，拔洪濟、大漠門等城，悉收九曲部落。<span class="jiazhu">吐蕃得九曲地，見二百十卷睿宗景雲元年。廓州西南百四十里有洪濟橋，註見前。</span></p>
<p class="em2 strong">初，高麗人王思禮與翰俱爲押牙，事王忠嗣。翰爲節度使，思禮爲兵馬使兼河源軍使。<span class="jiazhu">麗，力知翻。使，疏吏翻。</span>翰擊九曲，思禮後期；翰將斬之，旣而復召釋之。思禮徐曰：<span class="yinhao">「斬則遂斬，復召何爲！」</span><span class="jiazhu">復，扶又翻。</span></p>
<p class="em2 strong">楊國忠欲厚結翰共排安祿山，奏以翰兼河西節度使。秋，八月，戊戌，賜翰爵西平郡王。翰表侍御史裴冕爲河西行軍司馬。</p>
<p class="em2 strong">是時中國盛強，自安遠門西盡唐境萬二千里，<span class="jiazhu">長安城西面北來第一門曰安遠門，本隋之開遠門也。西盡唐境萬二千里，併西域內屬諸國言之。</span>閭閻相望，桑麻翳野，天下稱富庶者無如隴右。翰每遣使入奏，常乘白櫜駝，日馳五百里。<span class="jiazhu">使，疏吏翻。</span></p>
<p class="em2 strong"><span class="yinwen">7</span>九月，甲辰，以突騎施黑姓可汗登里伊羅蜜施爲突騎施可汗。</p>
<p class="em2 strong"><span class="yinwen">8</span>北庭都護程千里追阿布思至磧西，以書諭葛邏祿，使相應。<span class="jiazhu">磧，七迹翻。邏，郎佐翻。</span>阿布思窮迫，歸葛邏祿，葛邏祿葉護執之，幷其妻子、麾下數千人送之。甲寅，加葛邏祿葉護頓毗伽開府儀同三司，賜爵金山王。</p>
<p class="em2 strong"><span class="yinwen">9</span>冬，十月，戊寅，上幸華清宮。<span class="jiazhu">《考異》曰：《舊紀》、《唐曆》皆作<span class="yinhao">「戊申」</span>。按《長曆》，是月無戊申。今從《實錄》。然《實錄》在辛巳後，蓋誤。</span></p>
<p class="em2 strong">楊國忠與虢國夫人居第相鄰，<span class="jiazhu">虢國居宣陽坊，國忠居第在其西。</span>晝夜往來，無復期度，或並轡走馬入朝，不施障幕，<span class="jiazhu">婦人出必有障幕以自蔽。復，扶又翻。朝，直遙翻；下同。</span>道路爲之掩目。</p>
<p class="em2 strong">三夫人將從車駕幸華清宮，<span class="jiazhu">三夫人，韓、虢、秦也。爲，于僞翻。</span>會於國忠第；車馬僕從，充溢數坊，<span class="jiazhu">從，才用翻。</span>錦繡珠玉，鮮華奪目。國忠謂客曰：<span class="yinhao">「吾本寒家，一旦緣椒房至此，未知稅駕之所，然念終不能致令名，不若且極樂耳。」</span>楊氏五家，隊各爲一色衣以相別，<span class="jiazhu">樂，音洛。別，彼列翻。</span>五家合隊，粲若雲錦；<span class="jiazhu">合，音閤。</span>國忠仍以劍南旌節引於其前。</p>
<p class="em2 strong">國忠子暄舉明經，學業荒陋，不及格。禮部侍郎達奚珣畏國忠權勢，遣其子昭應尉撫先白之。撫伺國忠入朝上馬，<span class="jiazhu">伺，相吏翻。上，時掌翻。</span>趨至馬下；國忠意其子必中選，有喜色。撫曰：<span class="yinhao">「大人白相公，郎君所試，不中程式，然亦未敢落也。」</span><span class="jiazhu">落，謂黜落也。中，竹仲翻。</span>國忠怒曰：<span class="yinhao">「我子何患不富貴，乃令鼠輩相賣！」</span>策馬不顧而去。撫惶遽，書白其父曰：<span class="yinhao">「彼恃挾貴勢，令人慘嗟，安可復與論曲直！」</span><span class="jiazhu">復，扶又翻。</span>遂置暄上第。及暄爲戶部侍郎，珣始自禮部遷吏部，暄與所親言，猶歎己之淹回，珣之迅疾。</p>
<p class="em2 strong">國忠旣居要地，中外餉遺輻湊，<span class="jiazhu">遺，于季翻。</span>積縑至三千萬匹。</p>
<p class="em2 strong"><span class="yinwen">10</span>上在華清宮，欲夜出遊，龍武大將軍陳玄禮諫曰：<span class="yinhao">「宮外卽曠野，安可不備不虞！陛下必欲夜遊，請歸城闕。」</span>上爲之引還。<span class="jiazhu">爲，于僞翻。還，從宣翻，又如字；下同。</span></p>
<p class="em2 strong"><span class="yinwen">11</span>是歲，安西節度使封常清擊大勃律，至菩薩勞城，<span class="jiazhu">《新》、《舊書》並作<span class="yinhao">「賀薩勞城」</span>。菩，薄胡翻。薩，桑葛翻。</span>前鋒屢捷，常清乘勝逐之。斥候府果毅段秀實諫曰：<span class="jiazhu">《新書》作<span class="yinhao">「隴州大堆府果毅」</span>，此從《舊書》。</span><span class="yinhao">「虜兵羸而屢北，誘我也；<span class="jiazhu">羸，倫爲翻。誘，音酉。</span>請搜左右山林。」</span>常清從之。果獲伏兵，遂大破之，受降而還。</p>
<p class="em2 strong"><span class="yinwen">12</span>中書舍人宋昱知選事，前進士廣平劉迺以選法未善，<span class="jiazhu">廣平郡，本洺州武安郡，天寶元年更名。選，須絹翻。</span>上書於昱，以爲：<span class="yinhao">「禹、稷、皋陶同居舜朝，猶曰載采有九德，考績以九載。<span class="jiazhu">《書》：皋陶曰：<span class="yinhao">「亦行有九德，亦言其人有德，乃言曰載采采。」</span>禹曰：<span class="yinhao">「何？」</span>皋陶曰：<span class="yinhao">「寬而粟，柔而立，愿而恭，亂而敬，擾而毅，直而溫，簡而廉，剛而塞，強而義，彰厥有常，吉哉！」</span>又《舜曲》曰：<span class="yinhao">「三載考績，三考黜陟幽明。」</span>三考，九載也。上，時掌翻。陶，余招翻。九載，子亥翻。</span>近代主司，察言於一幅之判，觀行於一揖之間，何古今遲速不侔之甚哉！借使周公、孔子今處銓廷，<span class="jiazhu">銓廷，謂吏部銓量選人之所。處，昌呂翻。</span>考其辭華，則不及徐、庾，<span class="jiazhu">徐陵、庾信，唐正元、大曆以前，皆尙其文。</span>觀其利口，則不若嗇夫，<span class="jiazhu">嗇夫事見十四卷漢文帝三年。</span>何暇論聖賢之事業乎！」</span></p>
</div></body></html>