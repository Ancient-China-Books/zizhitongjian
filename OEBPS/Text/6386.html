<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百四十二·唐紀五十八·穆宗睿聖文惠孝皇帝中</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀五十八">唐紀五十八</span></span></h1>
<p><span class="jiazhu">起重光赤奮若<span class="biaozhusup" data-rel="">（辛丑）</span>七月，盡玄黓攝提格<span class="biaozhusup" data-rel="">（壬寅）</span>，凡一年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="穆宗睿聖文惠孝皇帝中">穆宗睿聖文惠孝皇帝中</span></span></h5>
<p class="strong"><span class="section" id="title-3"><span data-head-description="穆宗睿聖文惠孝皇帝中" data-head-level="h4" data-head-title="長慶元年">長慶元年</span></span><span class="biaozhusup" data-rel="">（辛丑、八二一年）</span></p>
<p class="em2 strong"><span class="yinwen">1</span>秋，七月，甲辰，韋雍出，逢小將策馬衝其前導，雍命曳下，欲於街中杖之。河朔軍士不貫受杖，不服。<span class="jiazhu">韋雍欲以柳公綽治京兆之體治幽燕，然公綽行之則可肅清輦轂，韋雍行之則召禍興戎，所居之地不同也。貫，讀曰慣。</span>雍以白弘靖，弘靖命軍虞候繫治之。<span class="jiazhu">治，直之翻。</span>是夕，士卒連營呼譟作亂，將校不能制，遂入府舍，掠弘靖貨財、婦女，囚弘靖於薊門館，<span class="jiazhu">薊門館，幽州驛館也。</span>殺幕僚韋雍、張宗元、<span class="jiazhu">《考異》曰：《舊傳》作<span class="yinhao">「張宗厚」</span>。今從《實錄》。</span>崔仲卿、鄭塤、<span class="jiazhu">塤，許元翻。</span>都虞候劉操、押牙張抱元。明日，軍士稍稍自悔，悉詣館謝弘靖，請改心事之，凡三請，弘靖不應，軍士乃相謂曰：<span class="yinhao">「相公無言，是不赦吾曹。軍中豈可一日無帥！」</span>乃相與迎舊將朱洄，奉以爲留後。<span class="jiazhu">帥，所類翻。將，卽亮翻。</span>洄，克融之父也，時以疾廢臥家，自辭老病，請使克融爲之；衆從之。<span class="jiazhu">或問：<span class="yinhao">「當亂軍相率詣館謝弘靖之時，弘靖若能以任迪簡行於中山者行之，可以弭亂乎？」</span>曰：<span class="yinhao">「否。迪簡能與其下同甘苦，弘靖驕貴簡默。弘靖婦女爲兵所掠，僚佐爲兵所殺，使燕人果能改心以事弘靖，亦徒建節帥空名於悍將兇卒之上耳。悍兇憑陵，無所不至，祗重辱而已。」</span></span>衆以判官張徹長者，不殺。徹罵曰：<span class="yinhao">「汝何敢反，行且族滅！」</span>衆共殺之。<span class="jiazhu">《考異》曰：《實錄》：<span class="yinhao">「徹到職纔數日，軍人不之殺，與弘靖同館處之。後數日，軍人恐徹與弘靖爲謀，將移之他所。徹自疑就戮，因抗聲大罵，復遇害。」</span>《舊傳》曰：<span class="yinhao">「續有張徹者，自遠使迴，軍人以其無過，不欲加害，將引置館中。徹不知其心，遂索弘靖所在，大罵軍人，亦爲亂兵所殺。」</span>韓愈《徹墓誌》曰：<span class="yinhao">「徹累官至范陽府監察御史。長慶元年，今牛宰相爲中丞，奏君爲御史，其府惜不敢留，遣之，而密奏『臣始至孤怯，須強佐乃濟。』發半道，有詔以君還之。至數日，軍亂，怨其府從事，盡殺之而囚其帥，且相約張御史長者，無庸殺，置之帥所。居月餘，聞有中貴人自京師至，君謂其帥：『公無負此土人，上使至，可因請見自辯，幸得脫免歸。』卽推門求出。守者以告其魁，魁與其徒皆駭曰：『張御史忠義，必爲其帥告此餘人，不如遷之別館。』卽以衆出君。君出門罵衆曰：『汝何敢反！前日吳元濟斬東市，昨日李師道斬於軍中，同惡者父母妻子皆屠死，肉餧狗鼠鴟鵶，汝何敢反！』行且罵。衆畏惡其言，不忍聞，且虞生變，卽擊君以死。君抵死口不絕罵。衆皆曰：『義士！義士！』或收瘞之以俟。」</span>據《舊傳》：<span class="yinhao">「徹以弘靖囚時被殺。」</span>《實錄》云<span class="yinhao">「後數日」</span>，《墓誌》云<span class="yinhao">「居月餘」</span>，三書各不同。按此月丁巳，弘靖已貶官。月餘則離幽州矣。今從《實錄》，參以《墓誌》。余謂韓愈《墓誌》能紀張徹所以罵賊之言。《實錄》及《舊傳》能原張徹所以罵賊之心。若其月日，則《考異》已有所去取矣。</span></p>
<p class="em2 strong"><span class="yinwen">2</span>壬子，羣臣上尊號曰文武孝德皇帝；赦天下。</p>
<p class="em2 strong"><span class="yinwen">3</span>甲寅，幽州監軍奏軍亂；丁巳，貶張弘靖爲賓客、分司；<span class="jiazhu">貶爲太子賓客，分司東都也。</span>己未，再貶吉州刺史。<span class="jiazhu">《考異》曰：《舊傳》：<span class="yinhao">「貶撫州刺史。」</span>按明年乃改撫州。今從《實錄》。</span>庚申，以昭義節度使劉悟爲盧龍節度使。悟以朱克融方強，奏請<span class="yinhao">「且授克融節鉞，除圖之。」</span>乃復以悟爲昭義節度使。</p>
<p class="em2 strong"><span class="yinwen">4</span>辛酉，太和公主發長安。</p>
<p class="em2 strong"><span class="yinwen">5</span>初，田弘正受詔鎭成德，自以久與鎭人戰，有父兄之仇，<span class="jiazhu">憲宗之世，田弘正兩出兵攻鎭冀。</span>乃以魏兵二千從赴鎭，因留以自衞，奏請度支供其糧賜。<span class="jiazhu">舊制，諸鎭兵出境，度支給其衣糧。</span>戶部侍郎、判度支崔倰，性剛褊，無遠慮，<span class="jiazhu">倰，力曾翻。</span>以爲魏、鎭各自有兵，恐開事例，不肯給。弘正四上表，不報；不得已，遣魏兵歸。<span class="jiazhu">《考異》曰：《舊·弘正傳》云：<span class="yinhao">「七月，歸卒於魏州。」</span>《王庭湊傳》云：<span class="yinhao">「六月，魏兵還鎭。」</span>《崔倰傳》曰：<span class="yinhao">「遣魏卒還鎭。不數日而鎭州亂。」</span>今從之。</span>倰，沔之孫也。<span class="jiazhu">崔沔，開元初名臣。</span></p>
<p class="em2 strong">弘正厚於骨肉，兄弟子姪在兩都者數十人，競爲侈靡，<span class="jiazhu">弘正兄弟子姪皆仕於朝，分居東、西兩都。</span>日費約二十萬，弘正輦魏、鎭之貨以供之，相屬於道；<span class="jiazhu">屬，之欲翻。</span>河北將士頗不平。詔以錢百萬緡賜成德軍，度支輦運不時至，軍士益不悅。</p>
<p class="em2 strong">都知兵馬使王庭湊，本回鶻阿布思之種也，<span class="jiazhu">廷湊曾祖五哥之，驍果善鬬，王武俊養以爲子，故冒姓王氏。阿布思者，天寶中以反誅。種，章勇翻。</span>性果悍陰狡，<span class="jiazhu">悍，下罕翻，又侯旰翻。</span>潛謀作亂，每抉其細故以激怒之，<span class="jiazhu">抉，一決翻，挑也。</span>尙以魏兵故，不敢發。及魏兵去，壬戌夜，庭湊結牙兵譟於府署，殺弘正及僚佐、元從將吏幷家屬三百餘人。<span class="jiazhu">從，才用翻；下再從同。</span>廷湊自稱留後，逼監軍宋惟澄奏求節鉞。八月，癸巳，<span class="jiaozhusup">【嚴：「癸」改「己」。】</span>惟澄以聞，朝廷震駭。崔倰於崔植爲再從兄，故時人莫敢言其罪。</p>
<p class="em2 strong">初，朝廷易置魏、鎭帥臣，左金吾將軍楊元卿上言，以爲非便，又詣宰相深陳利害；及鎭州亂，上賜元卿白玉帶。辛未，以元卿爲涇原節度使。<span class="jiazhu">楊元卿以言驗受賞，然無救於鎭州之亂者，古之明君不徒賞言者而已，其言可行，必先從而行之。</span></p>
<p class="em2 strong">瀛莫將士家屬多在幽州，壬申，莫州都虞候張良佐潛引朱克融兵入城，刺史吳暉不知所在。<span class="jiazhu">莫州北接幽、薊，故先陷。</span></p>
<p class="em2 strong">癸酉，王庭湊遣人殺冀州刺史王進岌，分兵據其州。</p>
<p class="em2 strong">魏博節度使李愬聞田弘正遇害，素服令將士曰：<span class="yinhao">「魏人所以得通聖化，至今安寧富樂者，<span class="jiazhu">樂，音洛。</span>田公之力也。今鎭人不道，輒敢害之，是輕魏以爲無人也。諸君受田公恩，宜如何報之？」</span>衆皆慟哭。深州刺史牛元翼，成德良將也，愬使以寶劍、玉帶遺之，<span class="jiazhu">遺，唯季翻。</span>曰：<span class="yinhao">「昔吾先人以此劍立大勳，<span class="jiazhu">謂平朱泚也。</span>吾又以之平蔡州，今以授公，努力翦庭湊。」</span>元翼以劍、帶徇于軍，報曰：<span class="yinhao">「願盡死！」</span>愬將出兵，會疾作，不果。元翼，趙州人也。</p>
<p class="em2 strong">乙亥，起復前涇原節度使田布爲魏博節度使，令乘驛之鎭。布固辭不獲，與妻子賓客訣曰：<span class="yinhao">「吾不還矣！」</span>悉屛去旌節導從而行，<span class="jiazhu">屛，必郢翻，又卑正翻。從，才用翻。</span>未至魏州三十里，被髮徒跣，號哭而入，居于堊室；<span class="jiazhu">被，皮義翻。號，戶刀翻。堊，遏各翻，白埴也。按《間傳》：父母之喪居倚廬，齊衰之喪居堊室。孔穎達《正義》曰：斬衰居倚廬，齊衰居堊室，論其正耳。亦有斬衰不居倚廬者，則《雜記》云：大夫居倚廬，士居堊室。是士服斬衰而居堊室。田布父爲鎭人所殺，寢苫枕戈之時也，今居堊室，蓋用士禮也。</span>月俸千緡，一無所取，賣舊產，得錢十餘萬緡，皆以頒士卒，舊將老者兄事之。<span class="jiazhu">以田布所爲，宜可以得魏卒之心，而卒不濟者，人心已搖，而布之威略不振也。</span></p>
<p class="em2 strong">丙子，瀛州軍亂，執觀察使盧士玫及監軍僚佐送幽州，囚於客館。</p>
<p class="em2 strong">王庭湊遣其將王立攻深州，不克。</p>
<p class="em2 strong">丁丑，詔魏博、橫海、昭義、河東、義武諸軍各出兵臨成德之境，若王庭湊執迷不復，宜卽進討。成德大將王儉<span class="jiaozhusup">【嚴：「儉」改「位」。】</span>等五人謀殺王庭湊，事泄，幷部兵三千人皆死。</p>
<p class="em2 strong">己卯，以深州刺史牛元翼爲深冀節度使。<span class="jiazhu">深州南至冀州八十五里。</span></p>
<p class="em2 strong">丁亥，以殿中侍御史溫造爲起居舍人，充鎭州四面諸軍宣慰使，歷澤潞、河東、魏博、橫海、深冀、易定等道，諭以軍期。造，大雅之五世孫也。<span class="jiazhu">高祖起兵，溫大雅掌書翰。</span>己丑，以裴度爲幽、鎭兩道招撫使。</p>
<p class="em2 strong">癸巳，王庭湊引幽州兵圍深州。</p>
<p class="em2 strong"><span class="yinwen">6</span>九月，乙巳，相州軍亂，殺刺史邢濋。<span class="jiazhu">濋，音楚。</span></p>
<p class="em2 strong"><span class="yinwen">7</span>吐蕃遣其禮部尙書論納［訥］羅來求盟。庚戌，以大理卿劉元鼎爲吐蕃會盟使。</p>
<p class="em2 strong"><span class="yinwen">8</span>壬子，朱克融焚掠易州、淶水、遂城、滿城。<span class="jiazhu">淶水，漢涿郡遒縣地。隋開皇元年以范陽爲道，更置范陽縣於此地，六年，改范陽曰固安，八年廢，十年又置永陽縣，十八年又改爲淶水。《周官·職方》：其浸淶、易，蓋因淶水以名縣也。淶，音來。遂城，漢北新城縣地，屬中山國。後魏置南營州於其地，置五郡十都，後省併爲昌黎一郡，領永樂、新昌二縣；隋廢郡，因舊有武遂縣置遂城縣，唐屬易州。宋以遂城縣置威虜軍，金以縣置遂州，以滿城縣屬保州。</span></p>
<p class="em2 strong"><span class="yinwen">9</span>自定兩稅以來，<span class="jiazhu">定兩稅見二百二十六卷德宗建中元年。</span>錢日重，物日輕，民所輸三倍其初，詔百官議革其弊。戶部尙書楊於陵以爲：<span class="yinhao">「錢者所以權百貨，貿遷有無，所宜流散，<span class="jiazhu">貿，音茂。流散，謂錢流布於天下。</span>不應蓄聚。今稅百姓錢藏之公府；又，開元中天下鑄錢七十餘爐，歲入百萬，<span class="jiazhu">《新志》云：天寶末，天下爐九十九，絳州三十，揚、潤、宣、鄂、蔚皆十，益、郴皆五，洋州三，定州一。蓋天寶末又加多於開元矣。</span>今纔十餘爐，歲入十五萬，又積於商賈之室<span class="jiazhu">賈，音古。</span>及流入四夷。又，大曆以前淄青、太原、魏博貿易雜用鉛鐵，嶺南雜用金、銀、丹砂、象齒，今一用錢。如此，則錢焉得不輕！<span class="jiazhu">焉，於虔翻。</span>今宜使天下輸稅課者皆用榖、帛，廣鑄錢而禁滯積<span class="jiazhu">積，子賜翻。</span>及出塞者，<span class="jiazhu">錢出邊關，則流入於夷狄。</span>則錢日滋矣。」</span>朝廷從之，始令兩稅皆輸布、絲、纊；獨鹽、酒課用錢。</p>
<p class="em2 strong"><span class="yinwen">10</span>冬，十月，丙寅，以鹽鐵轉運使、刑部尙書王播爲中書侍郎、同平章事，使職如故。播爲相，專以承迎爲事，未嘗言國家安危。</p>
<p class="em2 strong"><span class="yinwen">11</span>以裴度爲鎭州四面行營都招討使。左領軍大將軍杜叔良，以善事權倖得進；時幽、鎭兵勢方盛，諸道兵未敢進，上欲功速成，宦官薦叔良，以爲深州諸道行營節度使。<span class="jiazhu">爲杜叔良喪師張本。</span>以牛元翼爲成德節度使。</p>
<p class="em2 strong"><span class="yinwen">12</span>癸酉，命宰相及大臣凡十七人與吐蕃論訥羅盟于城西；遣劉元鼎與訥羅入吐蕃，亦與其宰相以下盟。<span class="jiazhu">吐蕃國有大相、副相，史因亦以宰相書之。</span></p>
<p class="em2 strong"><span class="yinwen">13</span>乙亥，以沂州刺史王智興爲武寧節度副使。先是，副使皆以文吏爲之。<span class="jiazhu">先，悉廌翻。</span>上聞智興有勇略，欲用之於河北，故以是寵之。<span class="jiazhu">爲王智興逐其帥崔羣張本。</span></p>
<p class="em2 strong"><span class="yinwen">14</span>丁丑，裴度自將兵出承天軍故關以討王庭湊。<span class="jiazhu">承天軍當在遼州界。故關，卽孃子關也。宋朝廢遼州，以平城、和順二縣爲鎭；以幷州之樂平、平定二縣爲平定軍，二鎭屬焉；以承天軍爲寨，屬平定縣。平定，唐之廣陽縣也。按沈存中《筆談》：鎭州通河東有兩路：飛狐路在大茂山之西，大茂山，恆山之岑也。自銀冶寨北出倒馬關，卻自石門子、令水鋪入缾形、梅回兩寨之間至代州。自石晉割地與契丹，以大茂山分脊爲界，此路已不通；惟北寨西出承天關路，可至河東，然路極峭峽。宋白曰：承天軍，太原東鄙，土門路所衝也。</span></p>
<p class="em2 strong"><span class="yinwen">15</span>朱克融遣兵寇蔚州。<span class="jiazhu">嬀州西南至蔚州二百四十里。蔚，紆勿翻。</span></p>
<p class="em2 strong"><span class="yinwen">16</span>戊寅，王庭湊遣兵寇蔚<span class="jiaozhusup">【章：十二行本「蔚」作「貝」；乙十一行本同；孔本同；退齋校同；熊校同。】</span>州。</p>
<p class="em2 strong"><span class="yinwen">17</span>己卯，易州刺史柳公濟敗幽州兵於白石嶺，<span class="jiazhu">敗，補邁翻。</span>殺千餘人。</p>
<p class="em2 strong"><span class="yinwen">18</span>庚辰，橫海軍節度使烏重胤奏敗成德兵於饒陽。</p>
<p class="em2 strong"><span class="yinwen">19</span>辛巳，魏博節度使田布將全軍三萬人討王庭湊，屯於南宮之南，拔其二栅。</p>
<p class="em2 strong"><span class="yinwen">20</span>翰林學士元稹與知樞密魏弘簡深相結，求爲宰相，由是有寵於上，每事咨訪焉。<span class="jiazhu">元稹交結大閹，喪其素守，憲宗之過也。稹，止忍翻。</span>稹無怨於裴度，但以度先達重望，恐其復有功大用，<span class="jiazhu">復，扶又翻。</span>妨己進取，故度所奏畫軍事，多與弘簡從中沮壞之。度乃上表極陳其朋比姦蠹之狀，<span class="jiazhu">沮，在呂翻。壞，音怪。比，毗至翻。</span>以爲：<span class="yinhao">「逆豎搆亂，震驚山東；<span class="jiazhu">逆豎，指王庭湊等。</span>姦臣作朋，撓敗國政。<span class="jiazhu">姦臣，指元稹等。撓，奴敎翻。敗，補邁翻，屈也。</span>陛下欲掃蕩幽、鎭，先宜肅清朝廷。何者？爲患有大小，議事有先後。河朔逆賊，袛亂山東；禁闈姦臣，必亂天下；是則河朔患小，禁闈患大。小者臣與諸將必能翦滅，大者非陛下覺寤制斷無以驅除。<span class="jiazhu">斷，丁亂翻。</span>今文武百寮，中外萬品，有心者無不憤忿，<span class="jiazhu">憤，懣也。忿，怒也。</span>有口者無不咨嗟，直以獎用方深，不敢抵觸，恐事未行而禍已及，不爲國計，且爲身謀。臣自兵興以來，所陳章疏，事皆要切，所奉書詔，多有參差，<span class="jiazhu">參，楚簪翻。差，楚宜翻。參差，不齊也。</span>蒙陛下委付之意不輕，遭姦臣抑損之事不少。臣素與佞倖亦無讎嫌，正以臣前請乘傳詣闕，面陳軍事，<span class="jiazhu">傳，株戀翻。乘傳，乘驛馬也。</span>姦臣最所畏憚，恐臣發其過，百計止臣。臣又請與諸軍齊進，隨便攻討，姦臣恐臣或有成功，曲加阻礙，逗遛日時；進退皆受羈牽，<span class="jiazhu">羈，馬絡頭也。牽，牛紖也。諭以馬牛動爲人所制。</span>意見悉遭蔽塞。<span class="jiazhu">塞，悉則翻。</span>但欲令臣失所，使臣無成，則天下理亂，山東勝負，悉不顧矣。爲臣事君，一至於此！若朝中姦臣盡去，則河朔逆賊不討自平；若朝中姦臣尙存，則逆賊縱平無益。陛下儻未信臣言，乞出臣表，使百官集議，彼不受責，臣當伏辜。」</span>表三上，<span class="jiazhu">上，時掌翻。</span>上雖不悅，以度大臣，不得已，癸未，以弘簡爲弓箭庫使，稹爲工部侍郎。稹雖解翰林，恩遇如故。<span class="jiazhu">爲相稹及于方事張本。</span></p>
<p class="em2 strong"><span class="yinwen">21</span>宿州刺史李直臣坐贓當死，宦官受其賂，爲之請，<span class="jiazhu">爲，于僞翻。</span>御史中丞牛僧孺固請誅之。上曰：<span class="yinhao">「直臣有才，可惜！」</span>僧孺對曰：<span class="yinhao">「彼不才者，無過溫衣飽食以足妻子，安足慮！本設法令，所以擒制有才之人。安祿山、朱泚皆才過於人，法不能制者也。」</span>上從之。</p>
<p class="em2 strong"><span class="yinwen">22</span>橫海節度使烏重胤將全軍救深州，<span class="jiazhu">時王庭湊圍牛元翼於深州。</span>諸軍倚重胤獨當幽、鎭東南，<span class="jiazhu">橫海，當鎭州之東，幽州之南。</span>重胤宿將，知賊未可破，按兵觀釁。上怒，<span class="jiaozhusup">【章：十二行本「怒」下有「丙戌」二字；乙十一行本同。】</span>以杜叔良爲橫海節度使，徙重胤爲山南西道節度使。</p>
<p class="em2 strong"><span class="yinwen">23</span>靈武節度使李進誠奏敗吐蕃三千騎於大石山下。<span class="jiazhu">敗，補邁翻。大石山在魯州東南。魯州，六胡州之一也，在靈夏西河曲之地。</span></p>
<p class="em2 strong"><span class="yinwen">24</span>十一月，辛酉，淄青節度使薛平奏突將馬廷崟作亂，伏誅。<span class="jiazhu">崟，魚音翻。</span>時幽、鎭兵攻棣州，平遣大將李叔佐將兵救之。刺史王稷供饋稍薄，軍士怨怒，宵潰，推廷崟爲主，行且收兵至七千餘人，徑逼青州。城中兵少，不敵，平悉發府庫及家財召募，得精兵二千人，逆戰，大破之，斬廷崟，其黨死者數千人。<span class="jiazhu">《考異》曰：《河南記》曰：<span class="yinhao">「韓國公之節制青州也，長慶元年，詔徵數道兵馬，且問罪於常山、平盧，發二千餘人駐于無棣。臨當回戈青州，所駐兵部內隊長有馬士端者，殺其首領，遂驅所部士卒，兼招召迫脅，比到博昌，已萬餘人，便謀入青州有日矣，韓公聞之，便議除討。大將等進計曰：『彼賊者兇頑一卒，無經遠之謀，可令紿以尙書已赴闕庭，三軍將吏皆延頸以待留後，賊必信之，懈然無備，可伏甲而虜之。』韓公大然其策。於是賊心不復疑貳，翌日，引兵而來。遂於城北三十餘里三面伏兵，賊衆果陷於我圍。信旗一麾，步騎雲合，賊衆驚擾，不知所爲，悉皆降伏。遂令投戈釋甲，驅入青州，矯令還家，待以不死。遂條其數目，明立簿書，三千、二千，各屯一處。霜刀齊發，蟻衆湯消，二萬餘人，同命一日。賊帥馬士端潰圍奔走，尋於鄒平渡口追獲，磔於城北。於是具列其狀以上聞，旋除左僕射。」</span>據《實錄》作<span class="yinhao">「馬廷崟」</span>，《舊傳》作<span class="yinhao">「馬狼兒」</span>，《河南記》作<span class="yinhao">「馬士端」</span>，今名從《實錄》，事從《舊傳》。明年二月，平加僕射，《舊傳》云<span class="yinhao">「封魏國公」</span>。《河南記》作<span class="yinhao">「韓公」</span>，恐誤。</span></p>
<p class="em2 strong"><span class="yinwen">25</span>橫海節度使杜叔良將諸道兵與鎭人戰，遇敵輒北；鎭人知其無勇，常先犯之。十二月，庚午，監軍謝良通奏叔良大敗於博野，<span class="jiazhu">博野，漢涿郡蠡吾縣之地，後漢分置博陵縣，後魏改爲博野，唐屬深州，宋爲永寧軍治所。宋白曰：雍熙四年，於博野縣置寧邊軍。</span>失亡七千餘人。叔良脫身還營，喪其旌節。<span class="jiazhu">喪，息浪翻。</span></p>
<p class="em2 strong"><span class="yinwen">26</span>丁丑，義武節度使陳楚奏敗朱克融兵於望都及北平，<span class="jiazhu">望都，漢縣，屬中山郡。張晏曰：都山在縣南，堯母慶都所居。堯山在縣北，登堯山望見都山，故以望都爲名。北齊併望都入北平，唐武德四年復置望都縣，屬定州。《九域志》：縣在州東北六十里。北平，亦漢古縣，唐屬定州。《九域志》：在州北九十里。宋白曰：定州北平縣，漢曲逆縣地，後漢改蒲陰；後魏孝昌中，於今縣東北二十里置北平郡於北平城，唐爲北平縣。按《漢志》，北平縣屬中山國。敗，補邁翻。</span>斬獲萬餘人。</p>
<p class="em2 strong"><span class="yinwen">27</span>戊寅，以鳳翔節度使李光顏爲忠武節度使、兼深州行營節度使，代杜叔良。</p>
<p class="em2 strong"><span class="yinwen">28</span>自憲宗征伐四方，國用已虛，上卽位，賞賜左右及宿衞諸軍無節，及幽、鎭用兵久無功，府藏空竭，勢不能支。<span class="jiazhu">藏，徂浪翻。支，持也，當也。</span>執政乃議：<span class="yinhao">「王庭湊殺田弘正而朱克融全張弘靖，罪有重輕，請赦克融，專討庭湊。」</span>上從之。乙酉，以朱克融爲平盧節度使。<span class="jiazhu"><span class="yinhao">「平盧」</span>，當作<span class="yinhao">「盧龍」</span>。</span></p>
<p class="em2 strong"><span class="yinwen">29</span>戊子，義武奏破莫州清源等三栅，斬獲千餘人。<span class="jiazhu">栅，側革翻。</span></p>
<p class="strong"><span class="section" id="title-4"><span data-head-description="穆宗睿聖文惠孝皇帝中" data-head-level="h4" data-head-title="長慶二年">二年</span></span><span class="biaozhusup" data-rel="">（壬寅、八二二年）</span></p>
<p class="em2 strong"><span class="yinwen">1</span>春，正月，丁酉，幽州兵陷弓高。先是，弓高守備甚嚴，<span class="jiazhu">弓高縣，宋朝爲永靜軍地。先，悉薦翻。</span>有中使夜至，守將不內，旦，乃得入，中使大詬怒。<span class="jiazhu">詬，許候翻，又古候翻。</span>賊諜知之，<span class="jiazhu">諜，達協翻。</span>他日，僞遣人爲中使，投夜至城下，守將遽內之；賊衆隨之，遂陷弓高。<span class="jiazhu">史言唐宦者陵轢守禦捍敵之臣，使之失守。</span>又圍下博。中書舍人白居易上言，以爲：<span class="yinhao">「自幽、鎭逆命，朝廷徵諸道兵，計十七八萬，<span class="jiazhu">《考異》曰：白《集》作<span class="yinhao">「七八十萬」</span>，計無比數，恐是十七八萬誤耳。</span>四面攻圍，已踰半年，王師無功，賊勢猶盛。弓高旣陷，糧道不通，下博、深州，飢窮日急。<span class="jiazhu">深州西南皆逼於王庭湊，惟恃弓高以通橫海之餫。弓高旣陷，糧道遂梗。《九域志》：弓高東至滄州一百二十里，西北至深州二百里。</span>蓋由節將太衆，其心不齊，莫肯率先，遞相顧望。又，朝廷賞罰，近日不行，未立功者或已拜官，已敗衂者不聞得罪；<span class="jiazhu">衂，女六翻。</span>旣無懲勸，以至遷延，若不改張，<span class="jiazhu">改張，猶更張也。董仲舒曰：譬如琴瑟不調，必改絃而更張之，乃可鼓也。</span>必無所望。請令李光顏將諸道勁兵約三四萬人從東速進，開弓高糧路，<span class="jiaozhusup">【章：十二行本「路」下有「合下博諸軍」五字；乙十一行本同；退齋校同。】</span>解深、邢重圍，<span class="jiazhu"><span class="yinhao">「深邢」</span>當作<span class="yinhao">「深州」</span>。重，直龍翻。</span>與元翼合勢。令裴度將太原全軍兼招討舊職，西面壓境，<span class="jiazhu">壓鎭州之境。</span>觀釁而動。若乘虛得便，卽令同力翦除；若戰勝賊窮，亦許受降納款。<span class="jiazhu">降，戶江翻。</span>如此，則夾攻以分其力，招諭以動其心，必未及誅夷，自生變故。<span class="jiazhu">謂賊之麾下將有誅逆而效順者。</span>又請詔光顏選諸道兵精銳者留之，其餘不可用者悉遣歸本道，自守土疆。蓋兵多而不精，豈唯虛費衣糧，兼恐撓敗軍陳故也。<span class="jiazhu">撓，奴巧翻。敗，補邁翻。陳，讀曰陣。</span>今旣祗留東、西二帥，<span class="jiazhu">謂令裴度居西，李光顏居東。</span>請各置都監一人，諸道監軍，一時停罷。如此，則衆齊令一，必有成功。又朝廷本用田布，令報父讎，<span class="jiazhu">令報王庭湊殺弘正之讎。</span>今領全師出界，供給度支，<span class="jiazhu">言仰供給於度支。</span>數月已來，都不進討，非田布固欲如此，抑有其由。聞魏博一軍，屢經優賞，<span class="jiazhu">自田弘正舉魏博一軍歸朝，其後代［伐］恆，平蔡，平鄆，朝廷犒賞優厚。</span>兵驕將富，莫肯爲用。況其軍一月之費，計實錢二十八萬緡，若更遷延，將何供給？此尤宜早令退軍者也。若兩道止共留兵六萬，所費無多，<span class="jiazhu">兩道，謂河東、橫海。</span>旣易支持，<span class="jiazhu">易，以豉翻。</span>自然豐足。今事宜日急，其間變故遠不可知。苟兵數不抽，軍費不減，食旣不足，衆何以安！不安之中，何事不有！況有司迫於供軍，百端斂率，不許卽用度交闕，盡許則人心無憀。<span class="jiazhu">指言將有建中之禍而微其辭。憀，落蕭翻，無憀賴也。</span>自古安危皆繫於此，伏乞聖慮察而念之。」</span>疏奏，不省。<span class="jiazhu">白居易之論事，李絳之流亞歟！顧憲、穆有用不用耳。省，悉景翻。</span></p>
<p class="em2 strong">己亥，度支饋滄州糧車六百乘，至下博，盡爲成德軍所掠。時諸軍匱乏，供軍院所運衣糧，往往不得至院，<span class="jiazhu">此時供軍院置於行營者，謂之北供軍院；度支自南供軍院運以給之。乘，繩證翻。</span>在塗爲諸軍邀奪，其懸軍深入者，皆凍餒無所得。</p>
<p class="em2 strong">初，田布從其父弘正在魏，善視牙將史憲誠，屢稱薦，至右職；及爲節度使，遂寄以腹心，以爲先鋒兵馬使，軍中精銳，悉以委之。憲誠之先，奚人也，世爲魏將；魏與幽、鎭本相表裏，及幽、鎭叛，魏人固搖心。布以魏兵討鎭，軍于南宮，上屢遣中使督戰，而將士驕惰，無鬬志，又屬大雪，<span class="jiazhu">屬，之欲翻。</span>度支饋運不繼。布發六州租賦以供軍，<span class="jiazhu">魏、博、貝、衞、澶、相六州也。</span>將士不悅，曰：<span class="yinhao">「故事，軍出境，皆給朝廷。<span class="jiazhu">言仰給於朝廷也。</span>今尙書刮六州肌肉以奉軍，雖尙書瘠己肥國，六州之人何罪乎！」</span>憲誠陰蓄異志，因衆心不悅，離間鼓扇之。<span class="jiazhu">以衆情諭火，火本有熾烈之性，鼓𩍁以吹之，搖扇以扇之，則愈熾烈矣。間，古莧翻。</span>會有詔分魏博軍與李光顏，使救深州，庚子，布軍大潰，多歸憲誠；布獨與中軍八千人還魏，壬寅，至魏州。</p>
<p class="em2 strong">癸卯，布復召諸將議出兵，<span class="jiazhu">復，扶又翻。</span>諸將益偃蹇，曰：<span class="yinhao">「尙書能行河朔舊事，則死生以之；<span class="jiazhu">謂行田承嗣、李寶臣之事也。</span>若使復戰，則不能也！」</span>布無如之何，歎曰：<span class="yinhao">「功不成矣！」</span>卽日，作遺表具其狀，略曰：<span class="yinhao">「臣觀衆意，終負國恩；臣旣無功，敢忘卽死。<span class="jiazhu">卽，就也。</span>伏願陛下速救光顏、元翼，不然者，忠臣義士皆爲河朔屠害矣！」</span>奉表號哭，<span class="jiazhu">號，戶刀翻。</span>拜授幕僚李石，乃入啓父靈，<span class="jiazhu">孝子之喪其親也，設几筵，朝夕具盥洗，上飲食，事之如生，俗謂之靈筵。</span>抽刀而言曰：<span class="yinhao">「上以謝君父，下以示三軍。」</span>遂刺心而死。<span class="jiazhu">刺，七亦翻。</span>憲誠聞布已死，乃諭其衆，遵河北故事。衆悅，擁憲誠還魏，奉爲留後。戊申，魏州奏布自殺。己酉，以憲誠爲魏博節度使。憲誠雖喜得旄鉞，外奉朝廷，然內實與幽、鎭連結。</p>
<p class="em2 strong"><span class="yinwen">2</span>庚戌，以德州刺史王日簡爲橫海節度使。日簡，本成德牙將也。壬子，貶杜叔良爲歸州刺史。</p>
<p class="em2 strong">王庭湊圍牛元翼於深州，官軍三面救之，<span class="jiazhu">裴度以河東軍臨其西，李光顏以橫海諸軍營其東，陳楚以易定軍逼其北，是三面救之。</span>皆以乏糧不能進，雖李光顏亦閉壁自守而已。軍士自采薪芻，日給不過陳米一勺。<span class="jiazhu">陳，舊也。經年之米爲陳米。勺，職略翻，又時灼翻。《周禮》：梓人爲飲器，勺一升。按一升之勺，乃飲器也，非以量米。凡量，十勺爲合，十合爲升，十升爲斗。以量言之，則一人日給一勺之陳米，有餒死而已。作史者蓋極言其匱乏，猶《武成》血流漂杵之語。</span>深州圍益急，朝廷不得已，二月，甲子，以庭湊爲成德節度使，軍中將士官爵皆復其舊；以兵部侍郎韓愈爲宣慰使。</p>
<p class="em2 strong">上之初卽位也，兩河略定，蕭俛、段文昌以爲<span class="yinhao">「天下已太平，漸宜消兵，請密詔天下，軍鎭有兵處，每歲百人之中限八人逃、死。」</span><span class="jiazhu">或以逃，或以死，除其籍。俛，音免。</span>上方荒宴，不以國事爲意，遂可其奏。軍士落籍者衆，皆聚山澤爲盜；及朱克融、王庭湊作亂，一呼而亡卒皆集。<span class="jiazhu">呼，火故翻。</span>詔徵諸道兵討之，諸道兵旣少，<span class="jiazhu">少，詩沼翻。</span>皆臨時召募，烏合之衆；又，諸節度旣有監軍，其領偏軍者亦置中使監陳，<span class="jiazhu">監，古銜翻。陳，讀曰陣。</span>主將不得專號令，戰小勝則飛驛奏捷，自以爲功，不勝則迫脅主將，以罪歸之；悉擇軍中驍勇以自衞，遣羸懦者就戰，故每戰多敗。又凡用兵，舉動皆自禁中授以方略，朝令夕改，不知所從；不度可否，<span class="jiazhu">度，徒洛翻。</span>惟督令速戰。中使道路如織，驛馬不足，掠行人馬以繼之，人不敢由驛路行。<span class="jiazhu">取間道而行，由驛路則馬爲所掠故也。</span>故雖以諸道十五萬之衆，裴度元臣宿望，烏重胤、李光顏皆當時名將，討幽、鎭萬餘之衆，屯守踰年，竟無成功，財竭力盡。</p>
<p class="em2 strong">崔植、杜元穎爲<span class="jiaozhusup">【章：十二行本爲「爲」上有「王播」二字；乙十一行本同。】</span>相，皆庸才，無遠略。史憲誠旣逼殺田布，朝廷不能討，遂幷朱克融、王庭湊以節授之。由是再失河朔，迄于唐亡，不能復取。<span class="jiazhu">史極言唐再失河朔之由。若以三叛得節之時言之，須有先後。復，扶又翻。</span></p>
<p class="em2 strong">朱克融旣得旌節，乃出張弘靖及盧士玫。<span class="jiazhu">去年七月，朱克融囚張弘靖，八月，囚盧士玫。</span></p>
<p class="em2 strong">丙寅，以牛元翼爲山南東道節度使，以左神策行營樂壽鎭兵馬使清河傅良弼爲沂州刺史，<span class="jiazhu">樂壽鎭卽置於深州樂壽縣。樂，音洛。</span>以瀛州博野鎭遏使李寰爲忻州刺史。良弼、寰所戍在幽、鎭之間，朱克融、王庭湊互加誘脅，良弼、寰不從，各以其衆堅壁，賊竟不能取，故賞之。<span class="jiazhu">誘，音酉。</span></p>
<p class="em2 strong"><span class="yinwen">3</span>丙子，賜橫海節度使王日簡姓名爲李全略。</p>
<p class="em2 strong"><span class="yinwen">4</span>辛巳，中書侍郎、同平章事崔植罷爲刑部尙書，以工部侍郎元稹同平章事。<span class="jiazhu">《考異》曰：《實錄》：<span class="yinhao">「以御史中丞牛僧孺爲戶部侍郎，翰林學士李德裕爲御史中丞。」</span>《舊·李德裕傳》：<span class="yinhao">「元和初，用兵伐叛，始於杜黃裳誅蜀；吉甫經畫，欲定兩河，方欲出師而卒；繼之元衡、裴度，而韋貫之、李逢吉沮議，以深用兵爲非，而韋、李相次罷相。故逢吉常怒吉甫、裴度。而德裕於元和時久之不調，逢吉、僧孺、宗閔以私怨恆排擯之。時德裕與李紳、元稹俱在翰林，以學識才名相類，情頗款密。逢吉之黨深惡之，其月，自學士出爲御史中丞。」</span>按德裕元和中揚歷清要，非爲不調。此際元稹入相，逢吉在淮南，豈能排擯德裕！蓋出於德裕黨人之語耳。今不取。</span></p>
<p class="em2 strong"><span class="yinwen">5</span>癸未，加李光顏橫海節度、滄景觀察使，其忠武、深州行營節度如故。以橫海節度使李全略爲德棣節度使。時朝廷以光顏懸軍深入，饋運難通，故割滄景以隸之。</p>
<p class="em2 strong">王庭湊雖受旌節，不解深州之圍。丙戌，以知制誥東陽馮宿爲山南東道節度副使，權知留後，<span class="jiazhu">垂拱二年，分烏傷縣置東陽縣，取舊郡名以名縣也，屬婺州。《九域志》：在州東一百五十五里。</span>仍遣中使入深州督牛元翼赴鎭。裴度亦與幽、鎭書，責以大義；朱克融卽解圍去，王庭湊雖引兵少退，猶守之不去。</p>
<p class="em2 strong">元稹怨裴度，欲解其兵柄，故勸上雪廷湊而罷兵。丁亥，以度爲司空、東都留守，平章事如故。<span class="jiazhu">《考異》：《舊紀》、《傳》皆云<span class="yinhao">「度守司徒，爲東都留守。」</span>《實錄》此云<span class="yinhao">「司徒」</span>，後領淮南及拜相，皆云<span class="yinhao">「司徒」</span>，亦誤。今據《實錄》，除淮南及拜相制書，自此至罷相止，是守司空。《舊·裴度傳》又曰：<span class="yinhao">「元稹爲相，請上罷兵，洗雪廷湊、克融，解深州之圍，蓋欲罷度兵柄故也。」</span>按此月甲子雪廷湊，辛巳稹爲相。蓋稹未爲相時勸上也。</span>諫官爭上言：<span class="yinhao">「時未偃兵，度有將相全才，不宜置之散地。」</span><span class="jiazhu">散，蘇但翻。</span>上乃命度入朝，然後赴東都。</p>
<p class="em2 strong">以靈武節度使李聽爲河東節度使。初，聽爲羽林將軍，有良馬，上爲太子，遣左右諷求之，聽以職總親軍，不敢獻。及河東缺帥，<span class="jiazhu">帥，所類翻。</span>上曰：<span class="yinhao">「李聽不與朕馬，是必可任。」</span>遂用之。</p>
<p class="em2 strong"><span class="yinwen">6</span>昭義監軍劉承偕恃恩，<span class="jiazhu">憲宗之崩也，劉承偕預有援立穆宗之功，故恃恩。</span>陵轢節度使劉悟，<span class="jiazhu">轢，郎狄翻。</span>數衆辱之，<span class="jiazhu">數，所角翻。衆辱者，於衆中慢辱之也。</span>又縱其下亂法。陰與磁州刺史張汶謀縛悟送闕下，以汶代之；悟知之，諷其軍士作亂，殺汶。圍承偕，欲殺之，<span class="jiazhu">汶，音問。</span>幕僚賈直言入，責悟曰：<span class="yinhao">「公所爲如是，欲效李司空邪！此軍中安知無如公者，<span class="jiazhu">李師道爲司空，賈直言舊僚屬也，故猶稱其官。言李師道悖逆，劉悟倒戈取師道而得節鉞，今悟效師道所爲，昭義軍中亦將有效悟所爲而取節鉞者。</span>使李司空有知，得無笑公於地下乎！」</span>悟遂謝直言，救免承偕，囚之府舍。<span class="jiazhu">《考異》曰：《實錄》：<span class="yinhao">「監軍劉承偕頗恃恩侵權，嘗對衆辱悟，又縱其下亂法。悟不能平。異日，有中使至，承偕宴之，請悟，悟欲往。左右皆曰：『往則必爲其困辱矣。』軍衆因亂，悟不止之，遂擒承偕，殺其二傔，欲幷害承偕。悟救之，獲免。」</span>《新·劉悟傳》曰：<span class="yinhao">「承偕與都將張問謀縛悟送京師，以問代節度事。悟知之，以兵圍監軍，殺小使。其屬賈直言質責悟，悟卽撝兵退，匿承偕，囚之。」</span>《新·直言傳》，<span class="yinhao">「張問」</span>作<span class="yinhao">「張汶」</span>。杜牧《上李司徒書》亦云：<span class="yinhao">「其軍大亂，殺磁州刺史張汶。」</span>又云：<span class="yinhao">「汶旣因依承偕謀殺悟，自取軍人忌怒，遂至大亂。」</span>蓋軍士圍承偕必出於悟志，及奏朝廷，則云軍衆所爲耳。今承偕名從《實錄》，汶名從杜《書》。</span></p>
<p class="em2 strong"><span class="yinwen">7</span>初，上在東官，聞天下厭苦憲宗用兵，故卽位，務優假將卒以求姑息。三月，壬辰，<span class="jiaozhusup">【章：十二行本「辰」下有「朔」字；乙十一行本同。】</span>詔：<span class="yinhao">「神策六軍使及南牙常參武官<span class="jiazhu">南牙常參武官，十六衞上將軍、大將軍、將軍也。</span>具由歷、功績，牒送中書，量加獎擢。<span class="jiazhu">由者，得官之由。歷者，所歷職任。量，音良。</span>其諸道大將久次及有功者，悉奏聞，與除官。應天下諸軍，各委本道據守舊額，不得輒有減省。」</span>於是商賈、胥吏<span class="jiazhu">賈，音古。</span>爭賂藩鎭，牒補列將而薦之，卽升朝籍。<span class="jiazhu">朝，直遙翻。唐末藩鎭列將帶朝銜者，著之朝籍。</span>奏章委積，士大夫皆扼腕歎息。<span class="jiazhu">腕，烏貫翻。</span></p>
<p class="em2 strong"><span class="yinwen">8</span>武寧節度使王智興將軍中精兵三千討幽、鎭，節度使崔羣忌之，奏請卽用智興爲節度使，不則召詣闕，除以他官。<span class="jiazhu">不，讀曰否。</span>事未報，智興亦自疑；會有詔赦王庭湊，諸道皆罷兵，智興引兵先期入境。羣懼，遣使迎勞，<span class="jiazhu">先，悉薦翻。勞，力到翻。</span>且使軍士釋甲而入；智興不從。乙巳，引兵直進，徐人開門待之，智興殺不同己者十餘人，乃入府牙，見羣及監軍，<span class="jiazhu">見，賢遍翻。</span>拜伏曰：<span class="yinhao">「軍衆之情，不可如何！」</span>爲羣及判官、從吏具人馬及治裝，<span class="jiazhu">爲，于僞翻。從，才用翻；下同。治，直之翻。</span>皆素所辦也，遣兵衞從羣，至埇橋而返。<span class="jiazhu">埇，余隴翻。《考異》曰：《實錄》：<span class="yinhao">「羣累表請追智興，授以他官，事未行，詔班師。智興帥衆斬關而入。」</span>《舊·智興傳》亦同。《舊·羣傳》則曰：<span class="yinhao">「羣以智興早得士心，表請因授智興旄鉞；智興回戈，城內皆是父兄，開關延入。」</span>今兼取之。</span>遂掠鹽鐵院錢帛，<span class="jiazhu">埇橋有鹽鐵院。</span>及諸道進奉在汴中者，<span class="jiazhu">謂諸道進奉船在汴河中者。</span>幷商旅之物，皆三分取二。<span class="jiazhu">史言唐下陵上慢，無復紀綱。</span></p>
<p class="em2 strong"><span class="yinwen">9</span>丙午，加朱克融、王庭湊檢校工部尙書。上聞其解深州之圍，故褒之，然庭湊之兵實猶在深州城下。</p>
<p class="em2 strong">韓愈旣行，衆皆危之；詔愈至境更觀事勢，勿遽入，愈曰：<span class="yinhao">「止，君之仁；死，臣之義。」</span><span class="jiazhu">言止之勿使遽入鎭者，君之仁；不畏死而徑往致命者，臣之義也。</span>遂往。至鎭，庭湊拔刃弦弓以逆之，及館，甲士羅於庭。庭湊言曰：<span class="yinhao">「所以紛紛者，乃此曹所爲，非庭湊心。」</span>愈厲聲曰：<span class="yinhao">「天子以尙書有將帥材，故賜之節鉞，不知尙書乃不能與健兒語邪！」</span>甲士前曰：<span class="yinhao">「先太師爲國擊走朱滔，<span class="jiazhu">王武俊贈太師，走朱滔，見二百三十二卷德宗興元元年。爲，于僞翻。</span>血衣猶在，此軍何負朝廷，乃以爲賊乎！」</span>愈曰：<span class="yinhao">「汝曹尙能記先太師則善矣。夫逆順之爲禍福豈遠邪！自祿山、思明以來，至元濟、師道，其子孫有今尙存仕宦者乎！田令公以魏博歸朝廷，子孫雖在孩提，皆爲美官；<span class="jiazhu">田弘正之徙成德也，進兼中書令，子孫爲美官，見上卷憲宗元和十四年。</span>王承元以此軍歸朝廷，弱冠爲節度使；<span class="jiazhu">早上卷元和十五年。冠，古玩翻。</span>劉悟、李祐，今皆爲節度使；汝曹亦聞之乎！」</span>庭湊恐衆心動，麾之使出；<span class="jiazhu">恐其衆聞愈言而心動，有如劉悟、李祐者。</span>謂愈曰：<span class="yinhao">「侍郎來，<span class="jiazhu">韓愈時爲兵部侍郎，故稱之。</span>欲使庭湊何爲？」</span>愈曰：<span class="yinhao">「神策六軍之將如牛元翼者不少，<span class="jiazhu">少，詩沼翻。</span>但朝廷顧大體，不可棄之耳！尙書何爲圍之不置？」</span>庭湊曰：<span class="yinhao">「卽當出之。」</span>因與愈宴，禮而歸之。未幾，牛元翼將十騎突圍出，<span class="jiazhu">幾，居豈翻。</span>深州大將臧平等舉城降，庭湊責其久堅守，殺平等將吏百八十餘人。</p>
<p class="em2 strong"><span class="yinwen">10</span>戊申，裴度至長安，見上，謝討賊無功。先是，上詔劉悟送劉承偕詣京師，悟託以軍情，不時奉詔。上問度：<span class="yinhao">「宜如何處置？」</span><span class="jiazhu">處，昌呂翻；下同。</span>度對曰：<span class="yinhao">「承偕在昭義，驕縱不法，臣盡知之，悟在行營<span class="jiazhu">謂討王承宗在行營時。</span>與臣書，具論其事。時有中使趙弘亮在軍中，持悟書去，云『欲自奏之』，不知嘗奏不？」</span><span class="jiazhu">奏不，讀曰否。</span>上曰：<span class="yinhao">「朕殊不知也，且悟大臣，何不自奏！」</span>對曰：<span class="yinhao">「悟武臣，不知事體。然今事狀籍籍如此，<span class="jiazhu">顏師古曰：籍籍，猶紛紛也。</span>臣等面論，陛下猶不能決，況悟當日單辭，豈能動聖聽哉！」</span><span class="jiazhu">單辭，一人之言。</span>上曰：<span class="yinhao">「前事勿論，直言此時如何處置？」</span>對曰：<span class="yinhao">「陛下必欲收天下心，止應下半紙詔書，具陳承偕驕縱之罪，令悟集將士斬之，則藩鎭之臣，孰不思爲陛下效死！<span class="jiazhu">爲，于僞翻。</span>非獨悟也。」</span>上俛首良久，曰：<span class="jiazhu">俛，音免。</span><span class="yinhao">「朕不惜承偕，然太后以爲養子，今茲囚縶，太后尙未知之，況殺之乎！卿更思其次。」</span>度乃與王播等奏請<span class="yinhao">「流承偕於遠州，必得出。」</span><span class="jiazhu">言旣明底其罪，則悟必釋承偕。</span>上從之。後月餘，悟乃釋承偕。</p>
<p class="em2 strong"><span class="yinwen">11</span>李光顏所將兵聞當留滄景，皆大呼西走，<span class="jiazhu">呼，火故翻。西走，欲歸許州。</span>光顏不能制，因驚懼成疾。己酉，上表固辭橫海節，乞歸許州；許之。<span class="jiazhu">李光顏本忠武節度使。許州，忠武軍治所。《考異》曰：《舊·光顏傳》曰：<span class="yinhao">「光顏以朝廷制置乖方，賊帥連結，未可朝夕平定，事若差跌，卽前功盡棄，乃懇辭兼鎭。尋以疾作，表祈歸鎭。朝廷果以討賊無功而赦庭湊。」</span>今從《實錄》。</span></p>
<p class="em2 strong"><span class="yinwen">12</span>壬子，以裴度爲淮南節度使，餘如故。<span class="jiazhu">餘官如故也。</span></p>
<p class="em2 strong"><span class="yinwen">13</span>加劉悟檢校司徒，餘如故。自是悟浸驕，欲效河北三鎭，<span class="jiazhu">魏、鎭、幽爲河北三鎭。</span>招聚不逞，<span class="jiazhu">不逞者，欲爲非而不得逞志者也。</span>章表多不遜。</p>
<p class="em2 strong"><span class="yinwen">14</span>裴度之討幽、鎭也，回鶻請以兵從；<span class="jiazhu">從，才用翻。</span>朝議以爲不可，遣中使止之。回鶻遣其臣李義節將三千人已至豐州北，卻之，不從；詔發繒帛七萬匹以賜之，甲寅，始還。<span class="jiazhu">還，音旋，又如字。</span></p>
<p class="em2 strong"><span class="yinwen">15</span>王智興遣輕兵二千襲濠州；丙辰，刺史侯弘度棄城奔壽州。</p>
<p class="em2 strong"><span class="yinwen">16</span>言事者皆謂裴度不宜出外，上亦自重之。戊午，制留度輔政；以中書侍郎、同平章事王播同平章事，代度鎭淮南，仍兼諸道鹽鐵轉運使。</p>
<p class="em2 strong"><span class="yinwen">17</span>李寰帥其衆三千出博野，<span class="jiazhu">帥，讀曰率。</span>王庭湊遣兵追之；寰與戰，殺三百餘人，庭湊兵乃還，餘衆二千猶固守博野。</p>
<p class="em2 strong"><span class="yinwen">18</span>朝廷以新罷兵，力不能討徐州，己未，以王智興爲武寧節度使。</p>
<p class="em2 strong"><span class="yinwen">19</span>復以德棣節度使李全略爲橫海節度使。<span class="jiazhu">李光顏旣還許州，故全略復鎭橫海。</span></p>
<p class="em2 strong"><span class="yinwen">20</span>夏，四月，辛酉朔，日有食之。</p>
<p class="em2 strong"><span class="yinwen">21</span>甲戌，以傅良弼、李寰爲神策都知兵馬使。</p>
<p class="em2 strong"><span class="yinwen">22</span>戶部侍郎、判度支張平叔上言：<span class="yinhao">「官自糶鹽，<span class="jiazhu">糶，他弔翻。</span>可以獲利一倍；」</span>又請<span class="yinhao">「令所由將鹽就村糶易；」</span><span class="jiazhu">所由，綰掌官物之吏也。事必經由其手，故謂之所由。</span>又乞<span class="yinhao">「令宰相領鹽鐵使；」</span>又請<span class="yinhao">「以糶鹽多少爲刺史、縣令殿最；」</span><span class="jiazhu">殿，丁練翻。</span>又乞<span class="yinhao">「檢責所在實戶，據口團保，<span class="jiazhu">團保者，團結戶口，使之互相保識。</span>給一年鹽，使其四季輸價；」</span>又<span class="yinhao">「行此策後，富商大賈或行財賄，邀截喧訴，其爲首者所在杖殺，連狀人皆杖脊。」</span><span class="jiazhu">連狀人，謂連名告狀者也。</span>詔百官議其可否。</p>
<p class="em2 strong">兵部侍郎韓愈上言，以爲：<span class="yinhao">「城郭之外，少有見錢<span class="jiazhu">少，詩紹翻。見，賢遍翻；下同。</span>糴鹽，<span class="jiazhu">當屬上句。</span>多用雜物貿易。鹽商則無物不取，或賒貸徐還，<span class="jiazhu">鬻物而緩取直曰賒。貸，借也。</span>用此取濟，兩得利便。今令吏人坐鋪自糶，<span class="jiazhu">列物而鬻之謂之鋪。鋪，普故翻。</span>非得見錢，必不敢受。如此，貧者無從得鹽，自然坐失常課，如何更有倍利！又若令人吏將鹽家至而戶糶，必索百姓供應，<span class="jiazhu">索，山客翻。供應，言各供其物以應官吏所須也。</span>騷擾極多。又，刺史、縣令職在分憂，<span class="jiazhu">人君憂民，有不得其生者，故置守令以撫字之，是其職在分憂也。</span>豈可惟以鹽利多少爲之升黜，不復考其理行！<span class="jiazhu">復，扶又翻。理行，猶言治行也。行，戶孟翻。</span>又，貧家食鹽至少，或有淡食動經旬月，若據戶給鹽，依時徵價，官吏畏罪，必用威刑，臣恐因此所在不安，此尤不可之大者也。」</span></p>
<p class="em2 strong">中書舍人韋處厚議，以爲：<span class="yinhao">「宰相處論道之地，<span class="jiazhu">處，昌呂翻。《書》曰：三公論道經邦。</span>雜以鹺務，<span class="jiazhu">鹺，才何翻。《記·曲禮》曰：鹽曰鹹鹺。</span>實非所宜。竇參、皇甫鎛皆以錢穀爲相，名利難兼，卒蹈禍敗。<span class="jiazhu">竇參事見《德宗紀》。皇甫鎛事見《憲宗紀》。卒，子恤翻。</span>又欲以重法禁人喧訴，<span class="jiazhu">謂爲首告訴者杖殺，連名者杖脊也。</span>夫強人之所不能，事必不立；<span class="jiazhu">強，其兩翻。</span>禁人之所必犯，法必不行矣。」</span>事遂寢。<span class="jiazhu">《考異》曰：《實錄》因三月壬寅平叔遷戶部侍郎事，遂言變鹽法及處厚駁議。按韓愈時奉使鎭州猶未還。又壬寅二月十一日，愈《論鹽法狀》云：<span class="yinhao">「奉今月九日敕，」</span>不知其何月也，今附於四月之末。</span></p>
<p class="em2 strong">平叔又奏徵遠年逋欠。江州刺史李渤上言：<span class="yinhao">「度支徵當州貞元二年逃戶所欠錢四千餘緡，當州今歲旱災，田損什九。<span class="jiazhu">刺史自以所守州爲當州。</span>陛下柰何於大旱中徵三十六年前逋負！」</span>詔悉免之。</p>
<p class="em2 strong"><span class="yinwen">23</span>邕州人不樂屬容管，<span class="jiazhu">廢邕管入容管，見上卷元和十五年。樂，音洛。</span>刺史李元宗以吏人狀授御史，使奏之。容管經略使嚴公素聞之，遣吏按元宗擅以羅陽縣歸蠻酋黃少度。<span class="jiazhu">羅陽，當在西原，羈縻縣也。蓋裴行立攻黃洞時得之，而元宗擅以歸之也。酋，慈由翻。</span>五月，壬寅，元宗將兵百人幷州印奔黃洞。</p>
<p class="em2 strong"><span class="yinwen">24</span>王庭湊之圍牛元翼也，和王傅于方欲以奇策干進，<span class="jiazhu">和王綺，順宗子。</span>言於元稹，請<span class="yinhao">「遣客王昭、于友明<span class="jiazhu">《考異》曰：《實錄》作<span class="yinhao">「于啓明」</span>，《舊·元稹傳》作<span class="yinhao">「王友明」</span>。今從《實錄》之初及《新書》。</span>間說賊黨；使出元翼。<span class="jiazhu">間，古莧翻。說，式芮翻。</span>仍賂兵、吏部令史僞出告身二十通，<span class="jiazhu">文官告身，賂吏部令史僞爲之；武官告身，賂兵部令史僞爲之。</span>令以便宜給賜。」</span>稹皆然之。<span class="jiazhu">元稹方圖進取，而先與兵、吏部令史爲僞，曾是以爲相業乎！</span>有李賞者，知其謀，乃告裴度，云方爲稹結客刺度，<span class="jiazhu">爲，于僞翻。</span>度隱而不發。賞詣左神策告其事。<span class="jiazhu">《考異》曰：《舊·裴度傳》曰：<span class="yinhao">「初，度與李逢吉素不協。度自太原入朝，而惡度者以逢吉善於陰計，足能構度，乃自襄陽召逢吉入朝爲兵部尙書。度旣復知政事，而魏弘簡、劉承偕之黨在禁中，逢吉用族子仲言之謀，因毉人鄭注與中尉王守澄交結，內官皆爲之助。五月，左神策軍奏：『告事人李賞稱，于方受元稹所使，結客欲刺裴度。』」</span>按惡度者不過元稹與宦官，彼欲害度，其術甚多，何必召逢吉！又如所謀，則稹當獲罪，非所以害度也。又逢吉若使李賞告之，下御史按鞫，賞急，必連引逢吉，非所以自謀也。蓋賞自告耳，非逢吉敎令也。</span>丁巳，詔左僕射韓皋等鞫之。</p>
<p class="em2 strong"><span class="yinwen">25</span>戊午，幽州節度使朱克融進馬萬匹，羊十萬口，而表云先請其直充犒賞。<span class="jiazhu">史言朱克融玩弄朝廷。</span></p>
<p class="em2 strong"><span class="yinwen">26</span>三司按于方刺裴度事，皆無驗。六月，甲子，度及元稹皆罷相，度爲右僕射，稹爲同州刺史；以兵部尙書李逢吉爲門下侍郎、同平章事。</p>
<p class="em2 strong"><span class="yinwen">27</span>党項寇靈州、渭北，掠官馬。<span class="jiazhu">先寇靈州，遂及渭北也。</span></p>
<p class="em2 strong"><span class="yinwen">28</span>諫官上言：<span class="yinhao">「裴度無罪，不當免相。元稹與于方爲邪謀，責之太輕。」</span>上不得已，壬申，削稹長春宮使。<span class="jiazhu">長春宮在同州，元稹以出刺兼使，今削之。</span></p>
<p class="em2 strong"><span class="yinwen">29</span>吐蕃寇靈武。</p>
<p class="em2 strong"><span class="yinwen">30</span>庚辰，鹽州奏党項都督拔跋萬誠請降。<span class="jiazhu">党，底郎翻。<span class="yinhao">「拔跋」</span>，當作<span class="yinhao">「托跋」</span>。降，戶江翻。</span></p>
<p class="em2 strong"><span class="yinwen">32</span>壬午，吐蕃寇鹽州。</p>
<p class="em2 strong"><span class="yinwen">33</span>戊子，復置邕管經略使。<span class="jiazhu">復，扶又翻。</span></p>
<p class="em2 strong"><span class="yinwen">33</span>初，張弘靖爲宣武節度使，<span class="jiazhu">弘靖代韓弘見上卷憲宗元和十四年。</span>屢賞以悅軍士，府庫虛竭。李愿繼之，性奢侈，賞勞旣薄於弘靖時，<span class="jiazhu">勞，力到翻。</span>又峻威刑，軍士不悅。愿以其妻弟竇瑗典宿直兵，瑗驕貪；軍中惡之。<span class="jiazhu">惡，烏路翻。</span>牙將李臣則等作亂，秋，七月，壬辰夜，卽帳中斬瑗頭，因大呼，<span class="jiazhu">呼，火故翻。</span>府中響應。愿與一子踰城奔鄭州。<span class="jiazhu">汴州西至鄭州一百五十里。</span>亂兵殺其妻，推都押牙李㝏爲留後。<span class="jiazhu">㝏，古拜翻。《考異》曰：《實錄》：<span class="yinhao">「戊戌，汴州監軍使奏：六月四日夜，軍亂，節度使李愿踰城以遁。」</span>《新紀》亦云：<span class="yinhao">「六月癸亥，李㝏反，逐李愿。」</span>按李愿若以六月四日夜被逐，不應至此月十日方奏到京師。疑《實錄》<span class="yinhao">「七」</span>字誤爲<span class="yinhao">「六」</span>。《舊紀》止用此奏到日，今從《愿傳》<span class="yinhao">「七月四日」</span>。</span></p>
<p class="em2 strong"><span class="yinwen">34</span>丙申，宋王結薨。<span class="jiazhu">結，順宗子。</span></p>
<p class="em2 strong"><span class="yinwen">35</span>戊戌，宣武監軍奏軍亂。庚子，李㝏自奏已權知留後。</p>
<p class="em2 strong">乙巳，詔三省官與宰相議汴州事，<span class="jiazhu">三省官，自遺、補、舍人、丞、郎以上。</span>皆以爲宜如河北故事，授李㝏節。李逢吉曰：<span class="yinhao">「河北之事，蓋非獲已。今若幷汴州棄之，則是江、淮以南皆非國家有也。」</span>杜元穎、張平叔爭之曰：<span class="yinhao">「柰何惜數尺之節，不愛一方之死乎！」</span>議未決，會宋、亳、潁三州<span class="jiaozhusup">【章：十二行本「州」下有「刺史」二字；乙十一行本同。】</span>各上奏，請別命帥。<span class="jiazhu">三州，皆宣武巡屬。帥，所類翻。</span>上大喜，以逢吉議爲然，遣中使詣三州宣慰。逢吉因請<span class="yinhao">「以將軍徵㝏入朝，以義成節度使韓充鎭宣武。充，弘之弟，素寬厚得衆心。<span class="jiazhu">韓弘鎭宣武二十年餘年，將士懷之，其弟又以寬厚得衆，故逢吉請以代㝏。</span>脫㝏旅拒，則命徐、許兩軍攻其左右而滑軍蹙其北，<span class="jiazhu">徐帥，王智興。許帥，李光顏。</span>充必得入矣。」</span>上皆從之。</p>
<p class="em2 strong">丙午，貶李愿爲隨州刺史，<span class="jiazhu">隨州，古隨國，漢爲隨縣，江左爲隨郡，西魏置隨州，京師東南一千三百八十八里。</span>以韓充爲宣武節度兼義成節度使。徵李㝏爲右金吾將軍，㝏不奉詔。宋州刺史高承簡斬其使者，㝏遣兵二千攻之，陷寧陵、襄邑。<span class="jiazhu">宋州西至汴州二百八十五里。寧陵，州西四十五里。襄邑，州西微北。</span>宋州有三城，賊已陷其南城，承簡保北二城，與賊十餘戰。癸丑，忠武節度使李光顏將兵二萬五千討李㝏，屯尉氏。<span class="jiazhu">尉氏在汴州西南，許州東北。</span>兗海節度使曹華聞㝏作亂，不俟詔，卽發兵討之。㝏遣兵三千人攻宋州，適至城下，丙辰，華逆擊，破之。丁巳，李光顏敗宣武兵於尉氏，<span class="jiazhu">敗，補邁翻；下同。</span>斬獲二千餘人。</p>
<p class="em2 strong"><span class="yinwen">36</span>八月，辛酉，大理卿劉元鼎自吐蕃還。<span class="jiazhu">元鼎去年使吐蕃。</span></p>
<p class="em2 strong"><span class="yinwen">37</span>甲子，韓充入汴境，軍于千塔。<span class="jiazhu">千塔，當在汴州北。</span>武寧節度使王智興與高承簡共破宣武兵，斬首千餘級，餘衆遁去。壬申，韓充敗宣武兵於郭橋，<span class="jiazhu">《九域志》：汴州祥府縣有郭橋鎭。</span>斬首千餘級，進軍萬勝。<span class="jiazhu">《九域志》：汴州中牟縣有萬勝鎭。</span></p>
<p class="em2 strong">初，李㝏旣爲留後，以都知兵馬使李質爲腹心；及㝏除將軍，不奉詔，質屢諫不聽。會㝏疽發於首，遣李臣則等將兵拒李光顏於尉氏。旣而官軍四集，兵屢敗，㝏疾甚，悉以軍事屬李質，<span class="jiazhu">屬，之欲翻。</span>臥於家。丙子，質與監軍姚文壽擒㝏，殺之；詐爲㝏牒，追臣則等，至，皆斬之；執㝏四子送京師。</p>
<p class="em2 strong">韓充未至，質權知軍務，時牙兵三千人，日給酒食，物力不能支。質曰：<span class="yinhao">「若韓公始至而罷之，則人情大去矣！不可留此弊以遺吾帥。」</span><span class="jiazhu">遺，唯季翻。帥，所類翻。</span>卽命罷給而後迎充。丁丑，充入汴。</p>
<p class="em2 strong">癸未，以韓充專爲宣武節度使，以曹華爲義成節度使，高承簡爲兗、海、沂、密節度使，加李光顏兼侍中，以李質爲右金吾將軍。</p>
<p class="em2 strong">韓充旣視事，人心粗定，乃密籍軍中爲惡者千餘人，一朝，幷父母妻子悉逐之，曰：<span class="yinhao">「敢少留境內者斬。」</span>於是軍政大治。<span class="jiazhu">除亂而去其根，則亂無從生矣。治，直吏翻。</span></p>
<p class="em2 strong"><span class="yinwen">38</span>九月，戊子朔，浙西觀察使京兆竇易直<span class="jiazhu">易，弋豉翻。</span>奏大將王國清作亂，伏誅。初，易直聞汴州亂而懼，欲散金帛以賞軍士，或曰：<span class="yinhao">「賞之無名，恐益生疑。」</span>乃止。而外已有知之者，故國清作亂；易直討擒之，幷殺其黨二百餘人。<span class="jiazhu">《考異》曰：《舊·易直傳》曰：<span class="yinhao">「時江、淮旱，水淺，轉運司錢帛委積，不能漕。國清指以爲賞，激諷州兵謀亂。先事有告者，乃收國清下獄，其黨數千大呼，入獄中篡取國清而出之，因欲大剽。易直登樓謂將吏曰：『能誅爲亂者，每獲一人，賞千萬。』衆喜，倒戈擊亂黨，擒國清等三百餘人，皆斬之。」</span>今從《實錄》。</span></p>
<p class="em2 strong"><span class="yinwen">39</span>德州刺史王稷，承父鍔餘貲，家富厚；橫海節度使李景略利其財，<span class="jiazhu">李景略，當作李全略。</span>丙申，密敎軍士殺稷，屠其家，納其女爲妾，以軍亂聞。<span class="jiazhu">象有齒而焚其身，賄也。王鍔僅能免其身而禍鍾其子，君子是以知守富之難！</span></p>
<p class="em2 strong"><span class="yinwen">40</span>朝廷之討李㝏也，遣司門郎中韋文恪宣慰魏博，史憲誠表請授㝏旌節，又於黎陽築馬頭，爲渡河之勢，<span class="jiazhu">附河岸築土植木夾之至水次，以便兵馬入船，謂之馬頭。</span>見文恪，辭禮倨慢；及聞㝏死，辭禮頓恭，曰：<span class="yinhao">「憲誠，胡人，譬如狗，雖被捶擊，終不離主耳。」</span><span class="jiazhu">捶，比蘂翻。離，力智翻。</span></p>
<p class="em2 strong"><span class="yinwen">41</span>冬，十一月，庚午，皇太后幸華清宮。辛未，上自複道幸華清宮，遂畋于驪山，卽日還宮。太后數日乃返。</p>
<p class="em2 strong"><span class="yinwen">42</span>丙子，集王緗薨。<span class="jiazhu">緗，順宗子。</span></p>
<p class="em2 strong"><span class="yinwen">43</span>庚辰，上與宦者擊毬於禁中，有宦者墜馬，上驚，因得風疾，不能履地，自是人不聞上起居；宰相屢乞入見，不報。裴度三上疏請立太子，且請入見。<span class="jiazhu">見，賢遍翻。</span>十二月，辛卯，上見羣臣於紫宸殿，御大繩牀，<span class="jiazhu">程大昌《演繁露》曰：今之交牀，制本自虜來，始名胡牀。隋以讖有胡，改名交牀。唐穆宗於紫宸殿御大繩牀見羣臣，則又名繩牀矣。余按交牀、繩牀，今人家有之，然二物也。交牀以木交午爲足，足前後皆施橫木，平其底，使錯之地而安；足之上端，其前後亦施橫木而平其上，橫木列竅以穿繩絛，使之可坐。足交午處復爲圓穿，貫之以鐵，斂之可挾，放之可坐；以其足交，故曰交牀。繩牀，以板爲之，人坐其上，其廣前可容膝，後有靠背，左右有托手，可以閣臂，其下四足著地。</span>悉去左右衞官，<span class="jiazhu">去，羌呂翻。</span>獨宦者十餘人侍側，人情稍安。李逢吉進言：<span class="yinhao">「景王已長，請立爲太子。」</span>裴度請速下詔，副天下望。<span class="jiaozhusup">【章：十二行本「旣」上有「上無言」三字；乙十一行本同；退齋校同；張校同，云無註本亦無。】</span>而兩省官亦繼有請立太子者。癸巳，詔立景王湛爲皇太子。<span class="jiazhu">《考異》曰：劉軻《牛羊日曆》曰：<span class="yinhao">「穆宗不愈，宰臣議立敬宗爲皇太子。時牛僧孺獨懷異圖，欲立諸子。僧孺乃昌言於朝曰：『梁守謙、王守澄將不利於上。』又使楊虞卿、漢公輩宣言於外曰：『王守澄欲謀廢立。』又令其徒於街衢門牆上施牓，每於穆宗行幸處路傍或苑內草間削白而書之，冀謀大亂，其兇險如此。」</span>此出於朋黨之言，不足信也。</span>上疾浸瘳。</p>
<p class="em2 strong"><span class="yinwen">44</span>是歲，初行《宣明曆》。<span class="jiazhu">憲宗卽位，司天徐昂上新曆曰：<span class="yinhao">「《觀象》起元和二年用之，然無蔀章之數，至於發斂啓閉之候，循用舊法，測驗不合。」</span>上立，以累世纘緒，必更曆紀，乃詔日官改撰曆，名曰《宣明》。其氣朔發斂、日躔月離，皆因《大衍》舊術，晷漏交會，則稍增損之。</span></p>
</div></body></html>