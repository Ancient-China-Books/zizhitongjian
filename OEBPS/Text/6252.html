<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百八·晉紀三十·烈宗孝武皇帝下</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="晉紀三十">晉紀三十</span></span></h1>
<p><span class="jiazhu">起玄黓執徐<span class="biaozhusup" data-rel="（壬辰）"></span>，盡柔兆涒灘<span class="biaozhusup" data-rel="（丙申）"></span>，凡五年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="烈宗孝武皇帝下">烈宗孝武皇帝下</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="太元十七年">太元十七年</span></span><span class="biaozhusup" data-rel="（壬辰、西元三九二年）"></span></p>
<p class="em2 strong"><span class="yinwen">1</span>春，正月，己巳朔，大赦。</p>
<p class="em2 strong"><span class="yinwen">2</span>秦主登立昭儀隴西李氏爲皇后。</p>
<p class="em2 strong"><span class="yinwen">3</span>二月，壬寅，燕主垂自魯口如河間、渤海。平原翟釗遣其將翟都侵館陶，屯蘇康壘。<span class="jiazhu">蘇康，人姓名。館陶縣，漢屬魏郡，晉屬陽平郡。將，卽亮翻；下同。</span>三月，垂引兵南擊釗。</p>
<p class="em2 strong"><span class="yinwen">4</span>秦驃騎將軍沒弈干帥衆降于後秦，<span class="jiazhu">驃，匹妙翻。騎，奇寄翻。帥，讀曰率。降，戶江翻。</span>後秦以爲車騎將軍，封高平公。</p>
<p class="em2 strong"><span class="yinwen">5</span>後秦主萇寢疾，命姚碩德鎭李潤，尹緯守長安，召太子興詣行營。<span class="jiazhu">萇時屯安定。萇，音長。</span>征南將軍姚方成言於興曰：<span class="yinhao">「今寇敵未滅，上復寢疾。<span class="jiazhu">復，扶又翻。</span>王統等皆有部曲，終爲人患，宜盡除之。」</span>興從之，殺王統、王廣、苻胤、徐成、毛盛。<span class="jiazhu">皆苻氏舊臣也。</span>萇怒曰：<span class="yinhao">「王統兄弟，吾之州里，實無他志；徐成等皆前朝名將，<span class="jiazhu">朝，直遙翻。</span>吾方用之，奈何輒殺之！」</span><span class="jiazhu">使萇果以殺統等爲非罪，當按誅始造謀者；但怒而已，豈眞怒邪！</span></p>
<p class="em2 strong"><span class="yinwen">6</span>燕主垂進逼蘇康壘。夏，四月，翟都南走滑臺。<span class="jiazhu">走，音奏。</span>翟釗求救於西燕，西燕主永謀於羣臣，尙書郎渤海鮑遵曰：<span class="yinhao">「使兩寇相弊，吾承其後，此卞莊子之策也。」</span>中書侍郎太原張騰曰：<span class="yinhao">「垂強釗弱，何弊之承！不如速救之，以成鼎足之勢。今我引兵趨中山，<span class="jiazhu">趨，七喻翻；下趣同。</span>晝多疑兵，夜多火炬，垂必懼而自救。我衝其前，釗躡其後，此天授之機，不可失也。」</span>永不從。<span class="jiazhu">翟釗敗，則西燕之亡形成矣。</span></p>
<p class="em2 strong"><span class="yinwen">7</span>燕大赦。</p>
<p class="em2 strong"><span class="yinwen">8</span>五月，丁卯朔，日有食之。</p>
<p class="em2 strong"><span class="yinwen">9</span>六月，燕主垂軍黎陽，臨河欲濟，翟釗列兵南岸以拒之。辛亥，垂徙營就西津，去黎陽西四十里，爲牛皮船百餘艘，僞列兵仗，泝流而上。<span class="jiazhu">艘，蘇遭翻。上，時掌翻。</span>釗亟引兵趣西津，<span class="jiazhu">趣，七喻翻。</span>垂潛遣中壘將軍桂林王鎭等自黎陽津夜濟，營于河南，比明而營成。<span class="jiazhu">比，必寐翻，及也。</span>釗聞之，亟還，攻鎭等營，垂命鎭等堅壁勿戰。釗兵往來疲暍，<span class="jiazhu">暍，於歇翻，傷暑也。</span>攻營不能拔，將引去；鎭等引兵出戰，驃騎將軍農自西津濟，與鎭等夾擊，大破之。<span class="jiazhu">燕主垂用兵於河上者再，溫詳則引兵徑濟而取之，翟釗則張疑兵於西而潛軍東渡，亦以決勝，視敵之堅脆何如也。驃，匹妙翻。騎，奇寄翻。農，燕之驃騎大將軍，此逸<span class="yinhao">「大」</span>字。</span>釗走還滑臺，將妻子，收遺衆，北濟河，登白鹿山，<span class="jiazhu">《水經註》：河內脩武縣北有白鹿山。</span>憑險自守，燕兵不得進。農曰：<span class="yinhao">「釗無糧，不能久居山中。」</span>乃引兵還，留騎候之。釗果下山，還兵掩擊，盡獲其衆，釗單騎奔長子。西燕主永以釗爲車騎大將軍、兗州牧，封東郡王。歲餘，釗謀反，永殺之。</p>
<p class="em2 strong">初，郝晷、崔逞及清河崔宏、新興張卓、遼東夔騰、<span class="jiazhu">夔，姓也。石趙之臣有夔安。</span>陽平路纂皆仕於秦，避秦亂來奔，詔以爲冀州諸郡，各將部曲營於河南；<span class="jiazhu">將，卽亮翻。</span>旣而受翟氏官爵，翟氏敗，皆降於燕，<span class="jiazhu">降，戶江翻。</span>燕主垂各隨其材而用之。釗所統七郡三萬餘戶，皆按堵如故。以章武王宙爲兗、豫二州刺史，鎭滑臺；徙徐州民七千餘戶于黎陽，以彭城王脫爲徐州刺史，鎭黎陽。<span class="jiazhu">徐州之民，蓋爲翟釗所掠者。</span>脫，垂之弟子也。垂以崔蔭爲宙司馬。</p>
<p class="em2 strong">初，陳留王紹爲鎭南將軍，太原王楷爲征西將軍，樂浪王溫爲征東將軍，<span class="jiazhu">樂浪，音洛琅。</span>垂皆以蔭爲之佐。蔭才幹明敏強正，善規諫，四王皆嚴憚之；所至簡刑法，輕賦役，流民歸之，戶口滋息。</p>
<p class="em2 strong">秋，七月，垂如鄴，以太原王楷爲冀州牧，右光祿大夫餘蔚爲左僕射。<span class="jiazhu">蔚，紆勿翻。</span></p>
<p class="em2 strong"><span class="yinwen">10</span>秦主登聞後秦主萇疾病，大喜，<span class="jiazhu">疾甚曰病。</span>告祠世祖神主，<span class="jiazhu">苻堅廟號世祖。</span>大赦百官，進位二等，秣馬厲兵，進逼安定，去城九十餘里。八月，萇疾小瘳，出拒之。登引兵出營，將逆戰，萇遣安南將軍姚熙隆別攻秦營，登懼而還。<span class="jiazhu">還，從宣翻，又如字。</span>萇夜引兵旁出以躡其後，旦而候騎告曰：<span class="jiazhu">騎，奇寄翻。</span><span class="yinhao">「賊諸營已空，不知所向。」</span>登驚曰：<span class="yinhao">「彼爲何人，去令我不知，來令我不覺，謂其將死，忽然復來，<span class="jiazhu">復，扶又翻。</span>朕與此羌同世，何其厄哉！」</span><span class="jiazhu">苻登屢爲姚萇所挫，故有懼萇之心，蓋至於是，登氣衰矣。</span>登遂還雍，<span class="jiazhu">雍，於用翻；下同。</span>萇亦還安定。</p>
<p class="em2 strong"><span class="yinwen">11</span>三河王光遣其弟右將軍寶等攻金城王乾歸，寶及將士死者萬餘人。又遣其子虎賁中郎將纂擊南羌彭奚念，纂亦敗歸。光自將擊奚念於枹罕，克之，奚念奔甘松。<span class="jiazhu">甘松郡，乞伏國仁所置。及將，卽亮翻；下同。賁，音奔。枹，音膚。</span></p>
<p class="em2 strong"><span class="yinwen">12</span>冬，十月，辛亥，荊州刺史王忱卒。<span class="jiazhu">忱，是壬翻。</span></p>
<p class="em2 strong"><span class="yinwen">13</span>雍州刺史朱序以老病求解職；詔以太子右衞率郗恢爲雍州刺史，代序鎭襄陽。恢，曇之子也。<span class="jiazhu">郗曇見一百卷穆帝升平三年。率，所律翻。郗，丑之翻。曇，徒含翻。</span></p>
<p class="em2 strong"><span class="yinwen">14</span>巴蜀人在關中者皆叛後秦，據弘農以附秦。秦主登以竇衝爲左丞相，衝徙屯華陰。<span class="jiazhu">華，戶化翻。</span>郗恢遣將軍趙睦守金墉，河南太守楊佺期帥衆軍湖城，<span class="jiazhu">帥，讀曰率。</span>擊衝，走之。</p>
<p class="em2 strong"><span class="yinwen">15</span>十一月，癸酉，以黃門郎殷仲堪爲都督荊·益·寧三州諸軍事、荊州刺史，鎭江陵。仲堪雖有英譽，資望猶淺，議者不以爲允。到官，好行小惠，<span class="jiazhu">好，呼到翻。</span>綱目不舉。</p>
<p class="em2 strong">南郡公桓玄負其才地，以雄豪自處，<span class="jiazhu">負其才與其門地也。處，昌呂翻。</span>朝廷疑而不用；年二十三，始拜太子洗馬。<span class="jiazhu">洗，悉薦翻。</span>玄嘗詣琅邪王道子，值其酣醉，<span class="jiazhu">酣，戶甘翻。</span>張目謂衆客曰：<span class="yinhao">「桓溫晚塗欲作賊，云何？」</span>玄伏地流汗，不能起；由是益不自安，常切齒於道子。後出補義興太守，<span class="jiazhu">守，式又翻。</span>鬱鬱不得志，歎曰：<span class="yinhao">「父爲九州伯，兒爲五湖長！」</span><span class="jiazhu">虞翻曰：太湖有五湖：隔湖、洮湖、射湖、貴湖及太湖爲五湖，並太湖之小支，俱連太湖，故太湖兼得五湖之名。韋昭曰：胥湖、蠡湖、洮湖、滆湖就太湖而五。酈善長謂長塘湖、射湖、貴湖、隔湖與太湖而五。《吳中志》謂：貢湖、遊湖、胥湖、梅梁湖、金鼎湖爲五也。長，知兩翻。</span>遂棄官歸國，<span class="jiazhu">玄襲封南郡公。</span>上疏自訟曰：<span class="yinhao">「先臣勤王匡復之勳，朝廷遺之，臣不復計。<span class="jiazhu">上，時掌翻。復，扶又翻；下同。</span>至於先帝龍飛，陛下繼明，<span class="jiazhu">謂桓溫廢海西立簡文帝而帝繼統也。《易》曰：明兩作離，大人以繼明照四方。</span>請問談者，誰之由邪？」</span>疏寢不報。</p>
<p class="em2 strong">玄在江陵，仲堪甚敬憚之。桓氏累世臨荊州，玄復豪橫，<span class="jiazhu">橫，戶孟翻。</span>士民畏之，過於仲堪。嘗於仲堪聽事前戲馬，以矟擬仲堪。<span class="jiazhu">聽，讀曰廳。矟，色角翻。《通俗文》：長丈八者謂之矟。擬者，舉矟向之，若將刺之也。</span>仲堪中兵參軍彭城劉邁謂玄曰：<span class="jiazhu">元帝謂江東置參軍十三曹，有中兵、外兵、騎兵。</span><span class="yinhao">「馬矟有餘，精理不足。」</span>玄不悅，仲堪爲之失色。<span class="jiazhu">爲，于僞翻。</span>玄出，仲堪謂邁曰：<span class="yinhao">「卿，狂人也！玄夜遣殺卿，我豈能相救邪！」</span>使邁下都避之，<span class="jiazhu">都，謂建康。</span>玄使人追之，邁僅而獲免。</p>
<p class="em2 strong">征虜參軍豫章胡藩過江陵，見仲堪，說之曰：<span class="jiazhu">說，輸芮翻。</span><span class="yinhao">「桓玄志趣不常，每怏怏於失職，<span class="jiazhu">怏，於兩翻。</span>節下崇待太過，恐非將來之計也！」</span>仲堪不悅。藩內弟<span class="jiaozhusup">【章：十二行本「弟」下有「同郡」二字；乙十一行本同；孔本同。】</span>羅企生爲仲堪功曹，藩退，謂企生曰：<span class="yinhao">「殷侯倒戈以授人，必及於禍。君不早圖去就，後悔無及矣！」</span><span class="jiazhu">爲後桓玄殺企生、仲堪張本。企，區智翻。</span></p>
<p class="em2 strong"><span class="yinwen">16</span>庚寅，立皇子德文爲琅邪王，徙琅邪王道子爲會稽王。<span class="jiazhu">會，工外翻。</span></p>
<p class="em2 strong"><span class="yinwen">17</span>十二月，燕主垂還中山，以遼西王農爲都督兗、豫、荊、徐、雍五州諸軍事，鎭鄴。<span class="jiazhu">雍，於用翻。</span></p>
<p class="em2 strong"><span class="yinwen">18</span>休官權千成據顯親，自稱秦州牧。<span class="jiazhu">休官，雜夷部落之名。顯親縣，漢光武置，屬漢陽郡。晉改顯親爲顯新，復漢陽爲天水郡。《晉書·姚興載記》，<span class="yinhao">「權千成」</span>作<span class="yinhao">「權干城」</span>，略陽豪族也。</span></p>
<p class="em2 strong"><span class="yinwen">19</span>清河人李遼上表請敕兗州脩孔子廟，<span class="jiazhu">孔子廟在魯。魯郡，前漢屬徐州，後漢、晉屬豫州，江表始分屬兗州。</span>給戶灑掃。<span class="jiazhu">灑，所賣翻；掃，素報翻；又各如字。</span>仍立庠序，收敎學者，曰：<span class="yinhao">「事有如賖而寔急者，<span class="jiazhu">此寔義與虛實之實同。</span>此之謂也！」</span>表不見省。<span class="jiazhu">省，悉景翻。</span></p>
<p class="strong"><span class="section" id="title-4"><span data-head-description="" data-head-level="h4" data-head-title="太元十八年">十八年</span></span><span class="biaozhusup" data-rel="（癸巳、西元三九三年）"></span></p>
<p class="em2 strong"><span class="yinwen">1</span>春，正月，燕陽平孝王柔卒。</p>
<p class="em2 strong"><span class="yinwen">2</span>權千成爲秦所逼，請降於金城王乾歸，<span class="jiazhu">降，戶江翻。</span>乾歸以爲東秦州刺史、休官大都統、顯親公。</p>
<p class="em2 strong"><span class="yinwen">3</span>夏，四月，庚子，燕主垂加太子寶大單于；以安定王庫傉官偉爲太尉，<span class="jiazhu">單，音蟬。傉，奴沃翻。</span>范陽王德爲司徒，太原王楷爲司空，陳留王紹爲尙書右僕射。五月，立子熙爲河間王，朗爲渤海王，鑒爲博陵王。</p>
<p class="em2 strong"><span class="yinwen">4</span>秦右丞相竇衝矜才尙人，<span class="jiazhu">尙人者，陵人而出其上。</span>自請封天水王；秦主登不許。六月，衝自稱秦王，改元元光。</p>
<p class="em2 strong"><span class="yinwen">5</span>金城王乾歸立其子熾磐爲太子。<span class="jiazhu">熾，昌志翻。</span>熾磐勇略明決，過於其父。</p>
<p class="em2 strong"><span class="yinwen">6</span>秋，七月，秦主登攻竇衝於野人堡，衝求救於後秦。尹緯言於後秦主萇曰：<span class="yinhao">「太子仁厚之稱，<span class="jiazhu">緯，于貴翻。稱，尺證翻，名稱也。</span>著於遠近，而英略未著，請使擊苻登以著之。」</span>萇從之。太子興將兵攻胡空堡，登解衝圍以赴之。興因襲平涼，大獲而歸。<span class="jiazhu">苻登自大界之敗，以平涼爲根本。</span>萇使興還鎭長安。</p>
<p class="em2 strong"><span class="yinwen">7</span>魏王珪以薛干太悉伏不送劉勃勃，<span class="jiazhu">事見上卷十六年。</span>八月，襲其城，屠之，太悉伏奔秦。</p>
<p class="em2 strong"><span class="yinwen">8</span>氐帥楊佛嵩叛，奔後秦，<span class="jiazhu">帥，所類翻。</span>楊佺期、趙睦追之，<span class="jiazhu">佺，且緣翻。</span>九月，丙戌，敗佛嵩於潼關。後秦將姚崇救佛嵩，敗晉兵，<span class="jiazhu">敗，補邁翻。</span>趙睦死。</p>
<p class="em2 strong"><span class="yinwen">9</span>冬，十月，後秦主萇疾甚，還長安。</p>
<p class="em2 strong"><span class="yinwen">10</span>燕主垂議伐西燕，諸將皆曰：<span class="yinhao">「永未有釁，我連年征討，士卒疲弊，未可也。」</span>范陽王德曰：<span class="yinhao">「永旣國之枝葉，又僭舉位號，惑民視聽，宜先除之，以壹民心。士卒雖疲，庸得已乎！」</span>垂曰：<span class="yinhao">「司徒意正與吾同。吾比老，叩囊底智，足以取之，<span class="jiazhu">比，必寐翻，及也。</span>終不復留此賊以累子孫也。」</span><span class="jiazhu">垂不欲留慕容永以累子孫，而不知拓跋珪已窺𨵦於代北矣。是以有國有家者，不恃無敵國外患，恃吾所以傳國承家者足以待之耳。累，力瑞翻。復，扶又翻。</span>遂戒嚴。</p>
<p class="em2 strong">十一月，垂發中山步騎七萬，遣鎭西將軍·丹楊王纘、<span class="jiazhu"><span class="yinhao">「纘」</span>，當作<span class="yinhao">「瓚」</span>。</span>龍驤將軍張崇出井陘，<span class="jiazhu">驤，思將翻。陘，音刑。</span>攻西燕武鄕公友于晉陽，征東將軍平規攻鎭東將軍段平于沙亭。<span class="jiazhu">沙亭在鄴西南。</span>西燕主永遣其尙書令刁雲、車騎將軍慕容鍾帥衆五萬守潞川。<span class="jiazhu">帥，讀曰率。</span>友，永之弟也。十二月，垂至鄴。</p>
<p class="em2 strong"><span class="yinwen">11</span>己亥，後秦主萇召太尉姚旻、僕射尹緯、姚晃、將軍姚大目、尙書狄伯支入禁中，受遺詔輔政。萇謂太子興曰：<span class="yinhao">「有毀此諸公者，愼勿受之。汝撫骨肉以恩，接大臣以禮，待物以信，遇民以仁，四者不失，吾無憂矣。」</span><span class="jiazhu">姚萇所以詔其子者，勝於苻健。</span>姚晃垂涕問取苻登之策，萇曰：<span class="yinhao">「今大業垂成，興才智足辦，奚所復問！」</span><span class="jiazhu">復，扶又翻。</span>庚子，萇卒。<span class="jiazhu">年六十四。</span>興祕不發喪，以其叔父緒鎭安定，碩德鎭陰密，弟崇守長安。</p>
<p class="em2 strong">或謂碩德曰：<span class="yinhao">「公威名素重，部曲最強，今易世之際，必爲朝廷所疑，不如且奔秦州，<span class="jiazhu">碩德本起兵隴上，據冀城。</span>觀望事勢。」</span>碩德曰：<span class="yinhao">「太子志度寬明，必無他慮。今苻登未滅而骨肉相攻，是自亡也；吾有死而已，終不爲也。」</span>遂往見興，興優禮而遣之。興自稱大將軍，以尹緯爲長史，狄伯支爲司馬，帥衆伐秦。<span class="jiazhu">帥，讀曰率。</span></p>
<p class="strong"><span class="section" id="title-5"><span data-head-description="" data-head-level="h4" data-head-title="太元十九年">十九年</span></span><span class="biaozhusup" data-rel="（甲午、西元三九四年）"></span></p>
<p class="em2 strong"><span class="yinwen">1</span>春，<span class="jiaozhusup">【章：十二行本「春」下有「正月」二字；乙十一行本同；孔本同；張校同。】</span>秦主登聞後秦主萇卒，<span class="jiazhu">卒，子恤翻；下同。</span>喜曰：<span class="yinhao">「姚興小兒，吾折杖笞之耳。」</span>乃大赦，盡衆而東，<span class="jiazhu">輕敵者敗，宜苻登所以不亡於姚萇之時而亡於姚興之初立也。</span>留司徒安成王廣守雍，<span class="jiazhu">雍，於用翻。</span>太子崇守胡空堡；遣使拜金城王乾歸爲左丞相、河南王、領秦·梁·益·涼·沙五州牧，加九錫。<span class="jiazhu">使，疏吏翻；下同。</span></p>
<p class="em2 strong"><span class="yinwen">2</span>初，禿髮思復鞬卒，<span class="jiazhu">鞬，居言翻。</span>子烏孤立。烏孤雄勇有大志，與大將紛陁謀取涼州。<span class="jiazhu">欲幷呂光也。將，卽亮翻。</span>紛陁曰：<span class="yinhao">「公必欲得涼州，宜先務農講武，禮俊賢，修政刑，然後可也。」</span>烏孤從之。三河王光遣使拜烏孤冠軍大將軍、河西鮮卑大都統。<span class="jiazhu">冠，古玩翻。</span>烏孤與其羣下謀之曰：<span class="yinhao">「可受乎？」</span>皆曰：<span class="yinhao">「吾士馬衆多，何爲屬人！」</span>石眞若留不對。烏孤曰：<span class="yinhao">「卿畏呂光邪？」</span>石眞若留曰：<span class="yinhao">「吾根本未固，小大非敵，若光致死於我，何以待之！不如受以驕之，俟釁而動，蔑不克矣。」</span>烏孤乃受之。<span class="jiazhu">紛陁與石眞若留，皆能審宜應事者也。史言禿髮烏孤所以興。紛與石眞，蓋皆夷姓。</span></p>
<p class="em2 strong"><span class="yinwen">3</span>二月，秦主登攻屠各姚奴、帛蒲二堡，克之。<span class="jiazhu">二堡，在胡空堡之東。屠，直於翻。</span></p>
<p class="em2 strong"><span class="yinwen">4</span>燕主垂留清河公會鎭鄴，發司、冀、青、兗兵，遣太原王楷出滏口，<span class="jiazhu">滏，音釜。</span>遼西王農出壺關，垂自出沙庭以擊西燕，<span class="jiazhu"><span class="yinhao">「庭」</span>，當作<span class="yinhao">「亭」</span>；其地在鄴西南。</span>標榜所趣，軍各就頓。<span class="jiazhu">分處置兵以疑敵，使不知所備。趣，七喻翻；下同。</span>西燕主永聞之，嚴兵分道拒守，聚糧臺壁，<span class="jiazhu">《水經註》：潞縣北對故臺壁，漳水出其南，本潞子所立也。魏收《地形志》，襄垣郡刈陵縣，漢、晉之潞縣也，有臺壁。</span>遣從子征東將軍小逸豆歸、<span class="jiazhu">時西燕之臣有二逸豆歸，故此稱小逸豆歸。從，才用翻。</span>鎭東將軍王次多、右將軍勒馬駒帥衆萬餘人戍之。<span class="jiazhu">帥，讀曰率。</span></p>
<p class="em2 strong"><span class="yinwen">5</span>夏，<span class="jiaozhusup">【章：十二行本「夏」下有「四月」二字；乙十一行本同；孔本同；張校同；退齋校同。】</span>秦主登自六陌趣廢橋，<span class="jiazhu">趣，七喻翻。</span>後秦始平太守姚詳據馬嵬堡以拒之。<span class="jiazhu">嵬，五回翻。</span>太子興遣尹緯將兵救詳，<span class="jiazhu">將，卽亮翻。</span>緯據廢橋以待秦。秦兵爭水，不能得，渴死者什二、三，因急攻緯。興馳遣狄伯支謂緯曰：<span class="yinhao">「苻登窮寇，宜持重以挫之。」</span>緯曰：<span class="yinhao">「先帝登遐，<span class="jiazhu">鄭玄曰：登，上也；遐，已也。上已者，若仙去云耳。上，時掌翻。</span>人情擾懼，今不因思奮之力以禽敵，大事去矣！」</span>遂與秦戰，秦兵大敗。其夜，秦衆潰，登單騎奔雍，<span class="jiazhu">騎，奇寄翻。雍，於用翻。</span>太子崇及安成王廣聞敗，皆棄城走；登至，無所歸，乃奔平涼，收集遺衆，入馬毛山。<span class="jiazhu">平涼城，在漢安定鶉陰縣界，後周始置平涼郡及縣，唐爲原州縣。赫連定之敗，魏亦據馬髦嶺以禽奚斤，蓋平涼之險要處也。</span></p>
<p class="em2 strong"><span class="yinwen">6</span>燕主垂頓軍鄴西南，月餘不進。西燕主永怪之，以爲太行道寬，<span class="jiazhu">行，戶剛翻。</span>疑垂欲詭道取之，乃悉斂諸軍屯軹關，<span class="jiazhu">軹，知氏翻。</span>杜太行口，惟留臺壁一軍。甲戌，垂引大軍出滏口，入天井關。<span class="jiazhu">《前漢書·地理志》，上黨郡高都縣有天井關。蔡邕曰：太行山上有天井關，在井北，遂因名焉。余按今澤州晉城縣有太行關，關內有天井泉三所，卽天井關也。</span>五月，乙酉，燕軍至臺壁，永遣從兄太尉大逸豆歸救之，<span class="jiazhu">從，才用翻。</span>平規擊破之。小逸豆歸出戰，遼西王農又擊破之，斬勒馬駒，禽王次多，遂圍臺壁。永召太行軍還，自將精兵五萬以拒之。刁雲、慕容鍾震怖，帥衆降燕，永誅其妻子。<span class="jiazhu">將，卽亮翻。怖，普布翻。帥，讀曰率。降，戶江翻。</span>己亥，垂陳于臺壁南，<span class="jiazhu">陳，讀曰陣。</span>遣驍騎將軍慕容國伏千餘騎於澗下；<span class="jiazhu">驍，堅堯翻。騎，奇寄翻。</span>庚子，與永合戰，垂僞退，永衆追之，行數里，國騎從澗中出，斷其後，<span class="jiazhu">斷，丁管翻。</span>諸軍四面俱進，大破之，斬首八千餘級，永走歸長子。晉陽守將聞之，棄城走。丹楊王瓚等進取晉陽。<span class="jiazhu">瓚，藏旱翻。</span></p>
<p class="em2 strong"><span class="yinwen">7</span>後秦太子興始發喪，卽皇帝位于槐里，<span class="jiazhu">興，字子略，萇之長子也。槐里縣，漢屬扶風，晉屬始平郡。宋白曰：漢槐里縣故城，在唐岐州興平縣東南七里。興旣破苻登，始發喪襲位。</span>大赦，改元皇初；遂如安定。諡後秦主萇曰武昭皇帝，廟號太祖。</p>
<p class="em2 strong"><span class="yinwen">8</span>六月，壬子，追尊會稽王太妃鄭氏曰簡文宣太后。<span class="jiazhu">會，工外翻。《諡法》：聖善周聞曰宣。</span>羣臣謂宣太后應配食元帝，太子前率徐邈曰：<span class="jiazhu">《晉志》：惠帝建東宮，稱中衞率；泰始五年，分爲左右，各領一軍；惠帝時，愍懷太子在東宮，又加前後二率；江左省前後二率，孝武太元中又置。率，所類翻。</span><span class="yinhao">「宣太后平素之時，不伉儷於先帝；<span class="jiazhu">言非正妃。伉，苦浪翻，敵也。儷，力計翻，並也。</span>至於子孫，豈可爲祖考立配！」</span><span class="jiazhu">爲，于僞翻。</span>國學明敎東莞臧燾曰：<span class="jiazhu">據《晉書·儒林傳》：元帝運鍾百六，光啓中興，雖尊儒勸學，亟降於綸言，然東序西膠，未聞於絃誦。明皇雅愛流略，簡文敦悅典墳，乃招集學徒，引獎風烈。國學明敎之官，當置於明帝、簡文時也。莞，音官。</span><span class="yinhao">「今尊號旣正，則罔極之情申；別建寢廟，則嚴禰之義顯；<span class="jiazhu">嚴，尊也。禰，父廟也。</span>繫子爲稱，兼明貴之所由。<span class="jiazhu">繫子爲稱，簡文繫之宣太后之上也。《春秋傳》曰：母以子貴。稱，尺證翻。</span>一舉而允三義，不亦善乎！」</span>乃立廟於太廟路西。</p>
<p class="em2 strong"><span class="yinwen">9</span>燕主垂進軍圍長子。西燕主永欲奔後秦，侍中蘭英曰：<span class="yinhao">「昔石虎伐龍都，太祖堅守不去，<span class="jiazhu">事見九十六卷晉成帝咸康四年。</span>卒成大燕之基。<span class="jiazhu">卒，子恤翻。</span>今垂七十老翁，厭苦兵革，終不能頓兵連歲以攻我也；但當城守以疲之。」</span>永從之。<span class="jiazhu">兵交之變，其應無窮，惟知彼知己者，乃能百戰不殆耳。慕容永欲以棘城之事自況，當時與之共守長子者，果能效死不去，若慕容皝之諸臣乎！</span></p>
<p class="em2 strong"><span class="yinwen">10</span>秦主登遣其子汝陰王宗爲質於河南王乾歸以請救，<span class="jiazhu">質，音致。</span>進封乾歸梁王，納其妹爲梁王后；乾歸遣前軍將軍乞伏益州等帥騎一萬救之。<span class="jiazhu">帥，讀曰率。騎，奇寄翻。</span>秋，七月，登引兵出迎乾歸兵，後秦主興自安定如涇陽，與登戰于山南，<span class="jiazhu">馬髦山南也。</span>執登，殺之。<span class="jiazhu">年五十二。</span>悉散其部衆，使歸農業；徙陰密三萬戶於長安，以李后賜姚晃。益州等聞之，引兵還。<span class="jiazhu">還，從宣翻，又如字。</span>秦太子崇奔湟中，卽帝位，改元延初；諡登曰高皇帝，廟號太宗。</p>
<p class="em2 strong"><span class="yinwen">11</span>後秦安南將軍強<span class="jiaozhusup">【章：十二行本「強」作「楊」；乙十一行本同。】</span>熙、鎭遠將軍強多叛，推竇衝爲主。後秦主興自將討之，軍至武功，多兄子良國殺多而降，<span class="jiazhu">強，其兩翻。將，卽亮翻。降，戶江翻。</span>熙奔秦州，衝奔汧川，<span class="jiazhu">汧川卽扶風汧縣之地。汧，苦堅翻。</span>汧川氐仇高執送之。</p>
<p class="em2 strong"><span class="yinwen">12</span>三河王光以子覆爲都督玉門以西諸軍事、西域大都護，鎭高昌；命大臣子弟隨之。</p>
<p class="em2 strong"><span class="yinwen">13</span>八月，己巳，尊皇太妃李氏爲皇太后，居崇訓宮。</p>
<p class="em2 strong"><span class="yinwen">14</span>西燕主永困急，遣其子常山公弘等求救於雍州刺史郗恢，<span class="jiazhu">郗，丑之翻。</span>幷獻玉璽一紐。<span class="jiazhu">璽，斯氏翻。</span>恢上言：<span class="yinhao">「垂若幷永，爲患益深，不如兩存之，可以乘機雙斃。」</span>帝以爲然，詔青·兗二州刺史王恭、豫州刺史庾楷救之。楷，亮之孫也。<span class="jiazhu">庾氏爲桓溫所誅，楷復不能振，自此微矣。</span>永恐晉兵不出，又遣其太子亮來爲質，<span class="jiazhu">質，音致。</span>平規追亮及於高都，獲之。<span class="jiazhu">高都縣屬上黨郡，隋爲澤州丹川縣，唐爲晉城縣。</span>永又告急於魏，魏王珪遣陳留公虔、將軍庾岳帥騎五萬東渡河，屯秀容以救之。<span class="jiazhu">此北秀容也，在漢定襄郡界，後魏置秀容郡秀容縣。又立秀容護軍於汾水西北六十里，徙北秀容胡人居之，此南秀容也。劉昫曰：忻州秀容縣，漢汾陽縣地，隋自秀容故城移於此，因更名。帥，讀曰率。騎，奇寄翻。</span>虔，紇根之子也。<span class="jiazhu">紇根見一百四卷元年。紇，戶骨翻。</span>晉、魏兵皆未至，大逸豆歸部將伐勤等開門內燕兵，燕人執永，斬之，幷斬其公卿大將刁雲、大逸豆歸等三十餘人，<span class="jiazhu">將，卽亮翻。</span>得永所統八郡七萬餘戶及秦乘輿、服御、伎樂、珍寶甚衆。<span class="jiazhu">乘，繩證翻。</span>燕主垂以丹楊王瓚爲幷州刺史，鎭晉陽；宜都王鳳爲雍州刺史，鎭長子。永尙書僕射昌黎屈遵、<span class="jiazhu">瓚，藏旱翻。雍，於用翻。屈，居勿翻。</span>尙書陽平王德、祕書監中山李先、太子詹事渤海封則、黃門郎太山胡母亮、中書郎張騰、尙書郎燕郡公孫表皆隨才擢敍。<span class="jiazhu">李先、公孫表，後皆仕魏，位通顯。</span></p>
<p class="em2 strong">九月，垂自長子如鄴。</p>
<p class="em2 strong"><span class="yinwen">15</span>冬，十月，秦主崇爲梁王乾歸所逐，奔隴西王楊定。定留司馬邵彊守秦州，帥衆二萬與崇共攻乾歸，乾歸遣涼州牧軻彈、秦州牧益州、立義將軍詰歸帥騎三萬拒之。<span class="jiazhu">軻彈、益州、詰歸皆乞伏氏也。涼、秦二州牧，乾歸所置，非能有其地。<span class="yinhao">「軻彈」</span>，《晉書·載記》作<span class="yinhao">「軻殫」</span>。帥，讀曰率；下同。</span>益州與定戰，敗於平州，<span class="jiazhu">《載記》作<span class="yinhao">「平川」</span>，當從之。</span>軻彈、詰歸皆引退，軻彈司馬翟瑥奮劍怒曰：<span class="jiazhu">瑥，音溫。</span><span class="yinhao">「主上以雄武開基，所向無敵，威振秦、蜀。將軍以宗室居元帥之任，<span class="jiazhu">帥，所類翻。</span>當竭力致命以佐國家。今秦州雖敗，二軍尙全，柰何望風退衂，<span class="jiazhu">衂，女六翻。</span>將何面以見主上乎！瑥雖無任，獨不能以便宜斬將軍乎！」</span>軻彈謝曰：<span class="yinhao">「向者未知衆心何如耳。果能若是，吾敢愛死！」</span>乃帥騎進戰，益州、詰歸亦勒兵繼之，大敗定兵，<span class="jiazhu">敗，補邁翻。</span>殺定及崇，斬首萬七千級。<span class="jiazhu">穆帝永和七年，秦王健改元卽位，歷六主，四十二年而亡。</span>乾歸於是盡有隴西之地。<span class="jiazhu">乞伏始得秦州。</span></p>
<p class="em2 strong">定無子，其叔父佛狗之子盛，先守仇池，自稱征西將軍、秦州刺史、仇池公，諡定爲武王；仍遣使來稱藩。<span class="jiazhu">使，疏吏翻。</span>秦太子宣奔盛，分<span class="jiaozhusup">【章：十二行本「分」上有「盛」字；乙十一行本同；孔本同。】</span>氐、羌爲二十部護軍，各爲鎭戍，不置郡縣。</p>
<p class="em2 strong"><span class="yinwen">16</span>燕主垂東巡陽平、平原，命遼西王農濟河，與安南將軍尹國略地青、兗，農攻廩丘，國攻陽城，皆拔之。東平太守韋簡戰死，高平、泰山、琅邪諸郡皆委城奔潰，農進軍臨海，<span class="jiazhu">臨東海也。</span>徧置守宰。</p>
<p class="em2 strong"><span class="yinwen">17</span>柔然曷多汗棄其父，與社崙率衆西走；<span class="jiazhu">柔然降魏，見上卷十六年。汗，音寒。崙，盧昆翻。</span>魏長孫肥追之，及於上郡跋那山，斬曷多汗。社崙收其餘衆數百，奔𤴓候跋，𤴓候跋處之南鄙。<span class="jiazhu">處，昌呂翻。</span>社崙襲𤴓候跋，殺之；𤴓候跋子啓跋、吳頡等皆奔魏。社崙掠五原以西諸部，走度漠北。<span class="jiazhu">柔然自此遂爲魏患。據《載記》，以社崙爲河西鮮卑，則柔然亦鮮卑種也。</span></p>
<p class="em2 strong"><span class="yinwen">18</span>十一月，燕遼西王農敗辟閭渾於龍水，<span class="jiazhu">郭緣生《述征記》曰：逢山在廣固南二十里，洋水歷其陰而東北流，世謂之石溝水，出委粟山北，而東注于巨洋水，謂之石溝口。然是水下流亦有時通塞，及其春夏水泛，川瀾無輟，亦或謂之龍泉水。敗，補邁翻。</span>遂入臨淄。十二月，燕主垂召農等還。</p>
<p class="em2 strong"><span class="yinwen">19</span>秦主興遣使與燕結好，<span class="jiazhu">使，疏吏翻。好，呼到翻。是歲前秦滅，《通鑑》始書後秦爲秦。</span>幷送太子寶之子敏於燕，燕封敏爲河東公。</p>
<p class="em2 strong"><span class="yinwen">20</span>梁王乾歸自稱秦王，大赦。<span class="jiazhu">自此以後，史以西秦別之。</span></p>
<p class="strong"><span class="section" id="title-6"><span data-head-description="" data-head-level="h4" data-head-title="太元二十年">二十年</span></span><span class="biaozhusup" data-rel="（乙未、西元三九五年）"></span></p>
<p class="em2 strong"><span class="yinwen">1</span>春，正月，燕主垂遣散騎常侍封則報聘于秦；<span class="jiazhu">散，悉亶翻。騎，奇寄翻。</span>遂自平原狩于廣川、勃海、長樂而歸。<span class="jiazhu">漢高祖置信都郡，景帝二年，爲廣川國，明帝更名樂成，安帝改曰安平，晉改曰長樂郡，又別立廣川郡。樂，音洛。</span></p>
<p class="em2 strong"><span class="yinwen">2</span>西秦王乾歸以太子熾磐領尙書令，<span class="jiazhu">熾，昌志翻。</span>左長史邊芮爲左僕射，右長史祕宜爲右僕射，置官皆如魏武、晉文故事，然猶稱大單于、大將軍。<span class="jiazhu">單，音蟬。</span>邊芮等領府佐如故。</p>
<p class="em2 strong"><span class="yinwen">3</span>薛干太悉伏自長安亡歸嶺北。<span class="jiazhu">嶺北，謂九嵕嶺北。十八年，太悉伏奔秦。</span>上郡以西鮮卑、雜胡皆應之。</p>
<p class="em2 strong"><span class="yinwen">4</span>二月，甲寅，尙書令陸納卒。</p>
<p class="em2 strong"><span class="yinwen">5</span>三月，庚辰朔，日有食之。</p>
<p class="em2 strong"><span class="yinwen">6</span>皇太子出就東宮，以丹楊尹王雅領少傅。</p>
<p class="em2 strong">時會稽王道子專權奢縱，嬖人趙牙本出倡優，<span class="jiazhu">少，詩照翻。會，工外翻。倡，音昌。</span>茹千秋本錢唐捕賊吏，<span class="jiazhu">錢唐縣，前漢屬會稽郡，後漢屬吳郡。《錢唐記》曰：郡議曹華信議立此塘以防海水，始開，募能致土一斛者卽與錢一千。旬月之間，來者雲集，塘未成而不復取，於是載土石者皆委之而去，塘以之成，故名錢塘。楊正衡曰：茹，音如，又而據翻；浙間舊有此姓。</span>皆以諂賂得進。道子以牙爲魏郡太守，千秋爲驃騎諮議參軍。<span class="jiazhu">驃，頻召翻，今匹妙翻。騎，奇寄翻。</span>牙爲道子開東第，築山穿池，<span class="jiazhu">爲，于僞翻。</span>功用鉅萬。帝嘗幸其第，謂道子曰：<span class="yinhao">「府內乃有山，甚善；然修飾太過。」</span>道子無以對。帝去，道子謂牙曰：<span class="yinhao">「上若知山是人力所爲，爾必死矣！」</span>牙曰：<span class="yinhao">「公在，牙何敢死！」</span>營作彌甚。千秋賣官招權，聚貨累億。博平令吳興聞人奭上疏言之，<span class="jiazhu">博平縣，漢東郡，晉屬平原郡；江左屬魏郡，與郡皆僑置。</span>帝益惡道子，<span class="jiazhu">惡，烏路翻。</span>而逼於太后，不忍廢黜。乃擢時望及所親幸王恭、郗恢、殷仲堪、王珣、王雅等，使居內外要任以防道子；道子亦引王國寶及國寶從弟琅邪內史緒以爲心腹。<span class="jiazhu">從，才用翻。</span>由是朋黨競起，無復曏時友愛之驩矣；太后每和解之。中書侍郎徐邈從容言於帝曰：<span class="jiazhu">從，千容翻。</span><span class="yinhao">「漢文明主，猶悔淮南；世祖聰達，負愧齊王；<span class="jiazhu">淮南事見十四卷漢文帝六年。齊王事見八十一卷武帝太康四年。</span>兄弟之際，實爲深愼。會稽王雖有酣媟之累，<span class="jiazhu">媟，私列翻。累，力瑞翻。</span>宜加弘貸，消散羣議；外爲國家之計，內慰太后之心。」</span>帝納之，復委任道子如故。<span class="jiazhu">復，扶又翻。</span></p>
<p class="em2 strong"><span class="yinwen">7</span>初，楊定之死也，天水姜乳襲據上邽；夏，四月，西秦王乾歸遣乞伏益州帥騎六千討之。左僕射邊芮、民部尙書王松壽曰：<span class="yinhao">「益州屢勝而驕，不可專任，必以輕敵取敗。」</span>乾歸曰：<span class="yinhao">「益州驍勇，諸將莫及，<span class="jiazhu">帥，讀曰率。騎，奇寄翻。驍，堅堯翻。將，卽亮翻。</span>當以重佐輔之耳。」</span>乃以平北將軍韋虔爲長史，左禁將軍務和爲司馬。<span class="jiazhu">務，姓也。古有務光。</span>至大寒嶺，<span class="jiazhu">大寒嶺在上邽西。</span>益州不設部伍，聽將士遊畋縱飲，令曰：<span class="yinhao">「敢言軍事者斬！」</span>虔等諫不聽，乳逆擊，大破之。</p>
<p class="em2 strong"><span class="yinwen">8</span>魏王珪叛燕，侵逼附塞諸部。五月，甲戌，燕主垂遣太子寶、遼西王農、趙王麟帥衆八萬，自五原伐魏，范陽王德、陳留王紹別將步騎萬八千爲後繼。散騎常侍高湖諫曰：<span class="jiazhu">散，悉亶翻。騎，奇寄翻。</span><span class="yinhao">「魏與燕世爲婚姻，<span class="jiazhu">代王什翼犍兩娶於慕容，皆早卒。哀帝隆和元年，什翼犍納女於燕，燕又以女妻之。</span>彼有內難，燕實存之，<span class="jiazhu">事見一百六卷十一年及一百七卷十二年。難，乃旦翻。</span>其施德厚矣，結好久矣。間以求馬不獲而留其弟，<span class="jiazhu">事見上卷十六年。好，呼到翻；下同。</span>曲在於我，柰何遽興兵擊之！拓跋涉圭沈勇有謀，<span class="jiazhu">蕭子顯曰：珪，字涉圭。沈，持林翻。</span>幼歷艱難，兵精馬強，未易輕也。皇太子富於春秋，志果氣銳，今委之專任，<span class="jiaozhusup">【章：十二行本「任」作「征」；乙十一行本同；張校同。】</span>必小魏而易之，<span class="jiazhu">易，以豉翻。</span>萬一不如所欲，傷威毀重，願陛下深圖之！」</span>言頗激切，垂怒，免湖官。湖，泰之子也。<span class="jiazhu">前燕時，垂爲車騎將軍，以泰爲從事中郎。</span></p>
<p class="em2 strong"><span class="yinwen">9</span>六月，癸丑，燕太原元王楷卒。</p>
<p class="em2 strong"><span class="yinwen">10</span>西秦王乾歸遷于西城。<span class="jiazhu">苑川西城也。</span></p>
<p class="em2 strong"><span class="yinwen">11</span>秋，七月，三河王光帥衆十萬伐西秦，<span class="jiazhu">帥，讀曰率。</span>西秦左輔密貴周、左衞將軍莫者羖羝<span class="jiazhu">密以國爲氏。《姓譜》：漢有尙書密忠。據《通鑑》下文，則以密貴爲姓。莫者，夷複姓。</span>勸西秦王乾歸稱藩於光，以子敕勃爲質。<span class="jiazhu">質，音致。</span>光引兵還，乾歸悔之，殺周及羖羝。<span class="jiazhu">羖，音古。羝，音氐。</span></p>
<p class="em2 strong"><span class="yinwen">12</span>魏張袞聞燕軍將至，言於魏王珪曰：<span class="yinhao">「燕狃於滑臺、長子之捷，<span class="jiazhu">滑臺事見上十七年；長子事見上年。狃，與忸同。杜預曰：忸，忲也。</span>竭國之資力以來，有輕我之心，宜羸形以驕之，乃可克也。」</span><span class="jiazhu">羸，倫爲翻。</span>珪從之，悉徙部落畜產，西渡河千餘里以避之。燕軍至五原，降魏別部三萬餘家，<span class="jiazhu">降，戶江翻。</span>收穄田百餘萬斛，置黑城，<span class="jiazhu">黑城在五原河北。按《魏書·帝紀》：登國五年，劉衞辰遣子直力鞮出稒陽塞，侵及黑城。從可知矣。</span>進軍臨河，<span class="jiazhu">《水經》：河水自新秦中屈而南流，過五原、西安陽、成宜、宜梁、臨沃、稒陽等縣南。</span>造船爲濟具。珪遣右司馬許謙乞師於秦。</p>
<p class="em2 strong"><span class="yinwen">13</span>禿髮烏孤擊乙弗、折掘等諸部，皆破降之，築廉川堡而都之。<span class="jiazhu">乙弗、折掘二部，皆在禿髮氏之西。廉川在湟中。降，戶江翻。</span>廣武趙振，少好奇略，<span class="jiazhu">少，詩照翻。好，呼到翻。</span>聞烏孤在廉川，棄家從之。烏孤喜曰：<span class="yinhao">「吾得趙生，大事濟矣！」</span>拜左司馬。三河王光封烏孤爲廣武郡公。</p>
<p class="em2 strong"><span class="yinwen">14</span>有長星見自須女，至于哭星。<span class="jiazhu">《天文志》：須女四星。須，賤妾之稱，婦職之卑者也。斗、牛、女，揚州分。虛二星、危三星，皆主死喪。哭泣、墳墓，四星，屬危之下，主死喪、哭泣、爲墳墓也。見，賢遍翻。</span>帝心惡之，於華林園舉酒祝之曰：<span class="jiazhu">晉都建康，倣洛都，起華林園。惡，烏路翻。</span><span class="yinhao">「長星，勸汝一盃酒；自古何有萬歲天子邪！」</span></p>
<p class="em2 strong"><span class="yinwen">15</span>八月，魏王珪治兵河南；<span class="jiazhu">治，直之翻。</span>九月，進軍臨河。燕太子寶列兵救濟，暴風起，漂其船數十艘泊南岸。<span class="jiazhu">漂，紕招翻。艘，蘇遭翻。</span>魏獲其甲士三百餘人，皆釋而遣之。</p>
<p class="em2 strong">寶之發中山也，燕主垂已有疾，旣至五原，珪使人邀中山之路，伺其使者，盡執之。<span class="jiazhu">伺，相吏翻。使，疏吏翻。</span>寶等數月不聞垂起居，珪使所執使者臨河告之曰：<span class="yinhao">「若父已死，何不早歸！」</span>寶等憂恐，士卒駭動。</p>
<p class="em2 strong">珪使陳留公虔將五萬騎屯河東，東平公儀將十萬騎屯河北，<span class="jiazhu">河水自金城過武威、天水、安定、北地郡界，率東北流，至朔方沃野縣界，始屈而東南流。虔屯河東，儀屯河北，皆河曲之地，未渡河也。《北史》曰：儀據朔方。將，帥亮翻；下同。</span>略陽公遵將七萬騎塞燕軍之南。遵，壽鳩之子也。<span class="jiazhu">壽鳩見一百四卷元年。</span>秦主興遣楊佛嵩將兵救魏。</p>
<p class="em2 strong">燕術士靳安言於太子寶曰：<span class="jiazhu">靳，居欣翻。</span><span class="yinhao">「天時不利，燕必大敗，速去可免。」</span>寶不聽。安退，告人曰：<span class="yinhao">「吾輩皆當棄尸草野，不得歸矣！」</span></p>
<p class="em2 strong">燕、魏相持積旬，趙王麟將慕輿嵩等以垂爲實死，謀作亂，奉麟爲主；事泄，嵩等皆死，寶、麟等內自疑。冬，十月，辛未，燒船夜遁。時河冰未結，寶以魏兵必不能渡，不設斥候。十一月，己卯，暴風，冰合，魏王珪引兵濟河，留輜重，<span class="jiazhu">重，直用翻。</span>選精銳二萬餘騎急追之。</p>
<p class="em2 strong">燕軍至參合陂，有大風，黑氣如堤，自軍後來，臨覆軍上。<span class="jiazhu">覆，扶又翻。</span>沙門支曇猛<span class="jiazhu">支者，曇猛之俗姓。曇，徒含翻。</span>言於寶曰：<span class="yinhao">「風氣暴迅，魏兵將至之候，宜遣兵禦之。」</span>寶以去魏軍已遠，笑而不應。曇猛固請不已，麟怒曰：<span class="yinhao">「以殿下神武，師徒之盛，足以橫行沙漠，索虜何敢遠來！<span class="jiazhu">太元十八年，慕容麟已知拓跋珪之必爲燕患矣，今乃輕之如此，豈其心自疑而欲敗寶之師邪？其後寶不能守中山而麟亦不能自立，同歸于亂而已矣。索，昔各翻。</span>而曇猛妄言驚衆，當斬以徇！」</span>曇猛泣曰：<span class="yinhao">「苻氏以百萬之師，敗於淮南，正由恃衆輕敵，不信天道故也！」</span><span class="jiazhu">事見一百四卷、五卷七年、八年。</span>司徒德勸寶從曇猛言，寶乃遣麟帥騎三萬居軍後以備非常。<span class="jiazhu">帥，讀曰率。騎，奇寄翻；下同。</span>麟以曇猛爲妄，縱騎遊獵，不肯設備。寶遣騎還詗魏兵，<span class="jiazhu">詗，古永翻，又翾正翻。</span>騎行十餘里，卽解鞍寢。</p>
<p class="em2 strong">魏軍晨夜兼行，乙酉，暮，至參合陂西。燕軍在陂東，營於蟠羊山南水上。<span class="jiazhu">《水經註》：可不埿水出鴈門沃陽縣東南六十里山下，西北流注沃水，合流而東，逕參合縣南。</span>魏王珪夜部分諸將，<span class="jiazhu">分，扶問翻。</span>掩覆燕軍，士卒銜枚束馬口潛進。丙戌，日出，魏軍登山，下臨燕營；燕軍將東引，<span class="jiazhu">引而東行也。</span>顧見之，士卒大驚擾亂。珪縱兵擊之，燕兵走赴水，人馬相騰躡，壓溺死者以萬數。略陽公遵以兵邀其前，燕兵四五萬人，一時放仗斂手就禽，其遺迸去者不過數千人，<span class="jiazhu">迸，北孟翻。</span>太子寶等皆單騎僅免。殺燕右僕射陳留悼王紹，生禽魯陽王倭奴、<span class="jiazhu">倭，烏禾翻。</span>桂林王道成、濟陰公尹國等文武將吏數千人，<span class="jiazhu">濟，子禮翻。</span>兵甲糧貨以鉅萬計。道成，垂之弟子也。</p>
<p class="em2 strong">魏王珪擇燕臣之有才用者代郡太守廣川賈閨、閨從弟驃騎長史昌黎太守彝、太史郎晁<span class="jiaozhusup">【章：十二行本「晁」上有「遼東」二字；乙十一行本同；孔本同；張校同。】</span>崇等留之，<span class="jiazhu">晁，直遙翻。</span>其餘欲悉給衣糧遣還，以招懷中州之人。中部大人王建曰：<span class="yinhao">「燕衆強盛，今傾國而來，我幸而大捷，不如悉殺之，則其國空虛，取之爲易。<span class="jiazhu">易，以豉翻。</span>且獲寇而縱之，無乃不可乎！」</span>乃盡阬之。十二月，珪還雲中之盛樂。<span class="jiazhu">《通鑑》於惠帝元康五年，書定襄之盛樂故城，此書雲中之盛樂；蓋歷代郡縣廢徙無常，前漢成樂縣屬定襄，後漢成樂縣屬雲中。前書定襄之盛樂，此前漢之故城也；此書雲中之盛樂，此後漢之故城也。</span></p>
<p class="em2 strong">燕太子寶恥於參合之敗，請更擊魏。司徒德言於燕主垂曰：<span class="yinhao">「虜以參合之捷，有輕太子之心，宜及陛下神略以服之，不然，將爲後患。」</span>垂乃以清河公會錄留臺事，領幽州刺史，代高陽王隆鎭龍城；以陽城王蘭汗爲北中郎將，代長樂公盛鎭薊；<span class="jiazhu">樂，音洛。薊，音計。</span>命隆、盛悉引其精兵還中山，期以明年大舉擊魏。</p>
<p class="em2 strong"><span class="yinwen">16</span>是歲，秦主興封其叔父緒爲晉王，碩德爲隴西王，弟崇爲齊公，顯爲常山公。</p>
<p class="strong"><span class="section" id="title-7"><span data-head-description="" data-head-level="h4" data-head-title="太元二十一年">二十一年</span></span><span class="biaozhusup" data-rel="（丙申、西元三九六年）"></span></p>
<p class="em2 strong"><span class="yinwen">1</span>春，正月，燕高陽王隆引龍城之甲入中山，軍容精整，燕人之氣稍振。<span class="jiazhu">漢人有言：<span class="yinhao">「戰勝之威，士氣百倍；敗軍之卒，沒世不復正。」</span>此之謂也。</span></p>
<p class="em2 strong"><span class="yinwen">2</span>休官權萬世帥衆降西秦。<span class="jiazhu">前年，乞伏乾歸稱秦王，故稱西秦以別於姚秦。帥，讀曰率。降，戶江翻。</span></p>
<p class="em2 strong"><span class="yinwen">3</span>燕主垂遣征東將軍平規發兵冀州。二月，規以博陵、武邑、長樂三郡兵反於魯口，其從子冀州刺史喜諫，不聽。<span class="jiazhu">從，才用翻。</span>規弟海陽令翰亦起兵於遼西以應之。<span class="jiazhu">海陽縣自漢以來屬遼西郡。平規兄弟以燕兵敗，故叛之。</span>垂遣鎭東將軍餘嵩擊規，嵩敗死。垂自將擊規，至魯口，規棄衆，將妻子及平喜等數十人走渡河，垂引兵還。翰引兵趣龍城，<span class="jiazhu">趣，七喻翻。</span>清河公會遣東陽公根等擊翰，破之，翰走山南。<span class="jiazhu">白狼、徐無等山之南。</span></p>
<p class="em2 strong"><span class="yinwen">4</span>三月，庚子，燕主垂留范陽王德守中山，引兵密發，踰青嶺，經天門，<span class="jiazhu">青嶺蓋卽廣昌嶺，在代郡廣昌縣南，所謂五迴道也。其南層崖刺天，積石之峻，壁立直上，蓋卽天門也。</span>鑿山通道，出魏不意，直指雲中。魏陳留公虔帥部落三萬家鎭平城；垂至獵嶺，<span class="jiazhu">獵嶺，在夏屋山東北，魏都平城，常獵於此。</span>以遼西王農、高陽王隆爲前鋒以襲之。是時，燕兵新敗，皆畏魏，惟龍城兵勇銳爭先。虔素不設備，閏月，乙卯，燕軍至平城，虔乃覺之，帥麾下出戰，敗死，燕軍盡收其部落。魏王珪震怖欲走，諸部聞虔死，皆有貳心，珪不知所適。<span class="jiazhu">虔勇蓋代北，旣敗而死，故諸部皆貳。然天將亡燕，垂繼以殞，此固非人力所能爲也。帥，讀曰率。怖，普布翻。</span></p>
<p class="em2 strong">垂之過參合陂也，見積骸如山，爲之設祭，<span class="jiazhu">爲，于僞翻。</span>軍士皆慟哭，聲震山谷。垂慙憤嘔血，由是發疾，乘馬輿而進，頓平城西北三十里。太子寶等聞之，皆引還。燕軍叛者奔告於魏云：<span class="yinhao">「垂已死，輿尸在軍。」</span>魏王珪欲追之，聞平城已沒，乃引還陰山。<span class="jiazhu">魏人有言，<span class="yinhao">「死諸葛走生仲達。」</span>拓跋珪聞慕容垂之死而不敢進，亦類是耳。</span></p>
<p class="em2 strong">垂在平城積十日，疾轉篤，乃築燕昌城而還。<span class="jiazhu">《水經》：燕昌城在平城北四十里。</span>夏，四月，癸未，卒於上谷之沮陽，<span class="jiazhu">賢曰：沮陽縣故城，在今嬀州東。沮，音阻。垂年七十一。</span>祕不發喪。丙申，至中山；戊戌，發喪，諡曰成武皇帝，廟號世祖。壬寅，太子寶卽位，<span class="jiazhu">寶，字道祐，垂第四子也。</span>大赦，改元永康。</p>
<p class="em2 strong">五月，辛亥，以范陽王德爲都督冀·兗·青·徐·荊·豫六州諸軍事、車騎大將軍、冀州牧，鎭鄴；遼西王農爲都督幷·雍·益·梁·秦·涼六州諸軍事、幷州牧，鎭晉陽。<span class="jiazhu">雍，於用翻。</span>又以安定王庫傉官偉爲太師，<span class="jiazhu">傉，奴沃翻。</span>夫餘王蔚爲太傅。<span class="jiazhu">餘蔚，夫餘王子也，燕王皝破夫餘得之，燕亡，入秦，秦亂，復歸燕，燕主垂封爲扶餘王。</span>甲寅，以趙王麟領尙書左僕射，高陽王隆領右僕射，長樂公盛爲司隸校尉，宜都王鳳爲冀州刺史。</p>
<p class="em2 strong"><span class="yinwen">5</span>乙卯，以散騎常侍彭城劉該爲徐州刺史，鎭鄄城。<span class="jiazhu">散，悉亶翻。騎，奇寄翻。鄄，吉掾翻。</span></p>
<p class="em2 strong"><span class="yinwen">6</span>甲子，以望蔡公謝琰爲尙書左僕射。<span class="jiazhu">望蔡縣屬豫章郡。沈約曰：漢靈帝中平中，汝南上蔡民分徙此城，立縣名上蔡，晉武帝太康元年，更名。宋白曰：以上蔡人思本土，故曰望蔡。</span></p>
<p class="em2 strong"><span class="yinwen">7</span>初，燕主垂先段后生子令、寶，後段后生子朗、鑒，愛諸姬子麟、農、隆、柔、熙。寶初爲太子，有美稱，<span class="jiazhu">稱，昌孕翻，名譽也。</span>已而荒怠，中外失望。後段后嘗言於垂曰：<span class="jiazhu">燕王垂初娶段氏，以可足渾后之讒而死，後卽位，追尊爲后。復納段氏爲后，故史書後段后以別之。</span><span class="yinhao">「太子遭承平之世，足爲守成之主；今國步艱難，恐非濟世之才。遼西、高陽二王，陛下之賢子，宜擇一人，付以大業。趙王麟姦詐強愎，<span class="jiazhu">愎，弼力翻。</span>異日必爲國家之患，宜早圖之。」</span>寶善事垂左右，左右多譽之，<span class="jiazhu">譽，音余。</span>故垂以爲賢，謂段后曰：<span class="yinhao">「汝欲使我爲晉獻公乎！」</span><span class="jiazhu">晉獻公信驪姬之讒，殺太子申生。</span>段氏泣而退，告其妹范陽王妃曰：<span class="yinhao">「太子不才，天下所知，吾爲社稷言之，<span class="jiazhu">爲，于僞翻。</span>主上乃以吾爲驪姬，何其苦哉！觀太子必喪社稷，<span class="jiazhu">喪，息浪翻。</span>范陽王有非常器度，若燕祚未盡，其在王乎！」</span>寶及麟聞而恨之。</p>
<p class="em2 strong">乙丑，寶使麟謂段氏曰：<span class="yinhao">「后常謂主上不能守大業，今竟能不？<span class="jiazhu">不，讀曰否。</span>宜早自裁，以全段宗！」</span>段氏怒曰：<span class="yinhao">「汝兄弟不難逼殺其母，況能守先業乎！吾豈愛死，但念國亡不久耳。」</span>遂自殺。寶議以段后謀廢適統，<span class="jiazhu">適，讀曰嫡。</span>無母后之道，不宜成喪。羣臣咸以爲然。中書令眭邃颺言於朝曰：<span class="jiazhu">眭，息惟翻。颺，音揚。大言而疾曰颺。朝，直遙翻。</span><span class="yinhao">「子無廢母之義，漢安思閻后親廢順帝，<span class="jiazhu">事見五十卷漢安帝延光三年。</span>猶得配饗太廟，況先后曖昧之言，虛實未可知乎！」</span>乃成喪。</p>
<p class="em2 strong"><span class="yinwen">8</span>六月，癸酉，魏王珪遣將軍王建等擊燕廣甯太守劉亢泥，斬之，<span class="jiazhu">廣甯縣，漢屬上谷郡，晉太康中，分置廣甯郡。亢，苦浪翻。</span>徙其部落於平城。燕上谷太守開封公詳棄郡走。詳，皝之曾孫也。</p>
<p class="em2 strong"><span class="yinwen">9</span>丁亥，魏賀太妃卒。<span class="jiazhu">魏王珪之母也。</span></p>
<p class="em2 strong"><span class="yinwen">10</span>燕主寶定士族舊籍，分辨清濁，校閱戶口，罷軍營封蔭之戶，悉屬郡縣；<span class="jiazhu">軍營封蔭之戶，蓋諸軍庇占以爲部曲者。</span>由是士民嗟怨，始有離心。<span class="jiazhu">斯事行之，未必非也；但慕容寶卽位之初，國師新敗，又遭大喪，下之懷反側者多，未可遽行耳。《大學》曰：物有本末，事有先後，知所先後，則近道矣。</span></p>
<p class="em2 strong"><span class="yinwen">11</span>三河王呂光卽天王位，國號大涼，大赦，改元龍飛；<span class="jiazhu">呂光，字世明，略陽氐也，父婆樓，爲苻堅佐命。</span>備置百官，以世子紹爲太子，封子弟爲公侯者二十人；以中書令王詳爲尙書左僕射，著作郎段業等五人爲尙書。</p>
<p class="em2 strong">光遣使者拜禿髮烏孤爲征南大將軍、益州牧、左賢王。烏孤謂使者曰：<span class="yinhao">「呂王諸子貪淫，<span class="jiazhu">光諸子見於史者，纂、弘、紹、覆。</span>三甥暴虐，<span class="jiazhu">光甥石聰譖殺杜進；餘二人當考。</span>遠近愁怨，吾安可違百姓之心，受不義之爵乎！吾當爲帝王之事耳。」</span>乃留其鼓吹、羽儀，<span class="jiazhu">吹，昌瑞翻。</span>謝而遣之。</p>
<p class="em2 strong"><span class="yinwen">12</span>平規收合餘黨據高唐，<span class="jiazhu">高唐縣，自漢以來屬平原郡。</span>燕主寶遣高陽王隆將兵討之；<span class="jiazhu">將，卽亮翻。</span>東土之民，素懷隆惠，迎候者屬路。<span class="jiazhu">相屬於路也。屬，之欲翻。</span>秋，七月，隆進軍臨河，規棄高唐走。隆遣建威將軍慕容進等濟河追之，斬規於濟北。<span class="jiazhu">於濟，子禮翻。</span>平喜奔彭城。</p>
<p class="em2 strong"><span class="yinwen">13</span>納故中書令王獻之女爲太子妃。獻之，羲之之子也。<span class="jiazhu">羲之，王導之從子。</span></p>
<p class="em2 strong"><span class="yinwen">14</span>魏羣臣勸魏王珪稱尊號，珪始建天子旌旗，出警入蹕，改元皇始。<span class="jiazhu">珪，什翼犍之嫡孫，寔之子，詳見一百四卷元年。自苻堅淮、淝之敗，至是十有四年矣，關、河之間，戎狄之長，更興迭仆，晉人視之，漠然不關乎其心。拓跋珪興而南、北之形定矣。南、北之形旣定，卒之南爲北所幷。嗚呼！自隋以後，名稱揚于時者，代北之子孫十居六七矣，氏族之辨，果何益哉！</span>參軍事上谷張恂勸珪進取中原，珪善之。</p>
<p class="em2 strong">燕遼西王農悉將部曲數萬口之幷州，<span class="jiazhu">將，卽亮翻。之，往也。</span>幷州素乏儲㣥，<span class="jiazhu">㣥，丈里翻。</span>是歲早霜，民不能供其食，又遣諸部護軍分監諸胡，<span class="jiazhu">監，工銜翻。</span>由是民夷俱怨，潛召魏軍。八月，己亥，魏王珪大舉伐燕，<span class="jiazhu">兵無內應與必勝之計，不可大舉。</span>步騎四十餘萬，南出馬邑，踰句注，<span class="jiazhu">句，音鉤。</span>旌旗二千餘里，鼓行而進。左將軍鴈門李栗將五萬騎爲前驅，別遣將軍封眞等從東道出軍都，襲燕幽州。<span class="jiazhu">《魏書·官氏志》：拓跋詰汾時，餘部諸姓內入者有是賁氏，後改爲封氏。軍都縣，前漢屬上谷郡，後漢屬廣陽郡，晉屬燕國；有軍都關。賢曰：今幽州昌平縣有軍都山，在西北。</span></p>
<p class="em2 strong"><span class="yinwen">15</span>燕征北大將軍、幽·平二州牧、清河公會母賤而年長，<span class="jiazhu">長，知兩翻。</span>雄俊有器藝，燕主垂愛之。寶之伐魏也，垂命會攝東宮事、總錄，禮遇一如太子。<span class="jiazhu">總錄，謂總錄朝政也。</span>及垂伐魏，命會鎭龍城，委以東北之任，國官府佐，皆選一時才望。垂疾篤，遺言命寶以會爲嗣；而寶愛少子濮陽公策，意不在會。長樂公盛與會同年，恥爲之下，<span class="jiazhu">少，詩照翻。濮，博木翻。樂，音洛。</span>乃與趙王麟共勸寶立策，寶從之。乙亥，立妃段氏爲皇后，策爲皇太子，會、盛皆進爵爲王。策年十一，素憃弱，<span class="jiazhu">憃，與戇同，陟降翻，愚也。</span>會聞之，心慍懟。<span class="jiazhu">慍，於問翻。懟，直類翻。</span></p>
<p class="em2 strong">九月，章武王宙奉燕主垂及成哀段后之喪葬于龍城宣平陵，<span class="jiazhu">成哀后，卽寶所殺後母段氏也。</span>寶詔宙悉徙高陽王隆參佐、部曲、家屬還中山，<span class="jiazhu">隆去年自龍城還中山，會實代之，故令遣還其部曲參佐。</span>會違詔，多留部曲不遣。宙年長屬尊，<span class="jiazhu">長，知兩翻。</span>會每事陵侮之，見者皆知其有異志。<span class="jiazhu">爲寶、會父子相圖張本。</span></p>
<p class="em2 strong"><span class="yinwen">16</span>戊午，魏軍至陽曲，<span class="jiazhu">陽曲縣自漢以來屬太原郡。宋白曰：陽曲縣故城，在太原縣北四十五里，後漢末所移也。隋文帝改爲陽直，尋又改爲汾陽縣。</span>乘西山，臨晉陽，遣騎環城大譟而去。<span class="jiazhu">騎，奇寄翻。環，音宦。</span>燕遼西王農出戰，大敗，奔還晉陽，司馬慕輿嵩閉門拒之。<span class="jiazhu">前有慕輿嵩以謀奉趙王麟爲變而誅。此又一人。</span>農將妻子帥數千騎東走，魏中領將軍長孫肥追之，<span class="jiazhu">中領將軍，魏所置，猶魏、晉之中領軍也。帥，讀曰率。</span>及於潞川，<span class="jiaozhusup">【嚴：「川」改「州」。】</span>獲農妻子。燕軍盡沒，農被創，獨與三騎逃歸中山。<span class="jiazhu">被，皮義翻。創，初良翻。</span></p>
<p class="em2 strong">魏王珪遂取幷州。初建臺省，置刺史、太守、尙書郎以下官，悉用儒生爲之。士大夫詣軍門，無少長，皆引入存慰，使人人盡言，<span class="jiazhu">少，詩照翻。長，知兩翻。</span>少有才用，咸加握敍。<span class="jiazhu">史言拓跋珪所以能取中原。少，詩沼翻。</span>己未，遣輔國將軍奚收略地汾川，<span class="jiazhu"><span class="yinhao">「奚收」</span>，當作<span class="yinhao">「奚牧」</span>。</span>獲燕丹楊王買德及離石護軍高秀和。<span class="jiazhu">離石縣自漢以來屬西河郡，燕置護軍以統稽胡。</span>以中書侍郎張恂等爲諸郡太守，招撫離散，勸課農桑。</p>
<p class="em2 strong">燕主寶聞魏軍將至，議于東堂。中山尹苻謨曰：<span class="yinhao">「今魏軍衆強，千里遠鬬，乘勝氣銳，若縱之使入平土，不可敵也，宜杜險以拒之。」</span><span class="jiazhu">苻謨降燕見一百六卷十一年。</span>中書令眭邃曰：<span class="yinhao">「魏多騎兵，往來剽速，<span class="jiazhu">剽，匹妙翻。</span>馬上齎糧，不過旬日；宜令郡縣聚民，千家爲一堡，深溝高壘，清野以待之，彼至無所掠，不過六旬，食盡自退。」</span>尙書封懿曰：<span class="yinhao">「今魏兵數十萬，天下之勍敵也，<span class="jiazhu">勍，渠京翻。</span>民雖築堡，不足以自固，是聚兵及粮以資之也。且動搖民心，示之以弱，不如阻關拒戰，計之上也。」</span>趙王麟曰：<span class="yinhao">「魏今乘勝氣銳，其鋒不可當，宜完守中山，待其弊而乘之。」</span>於是修城積粟，爲持久之備。<span class="jiazhu">不據險拒戰而嬰城自守，此慕容寶所以敗也。</span>命遼西王農出屯安喜，<span class="jiazhu">安喜，前漢之安險縣也，後漢章帝改曰安喜，屬中山郡。</span>軍事動靜，悉以委麟。<span class="jiazhu">爲麟叛寶張本。</span></p>
<p class="em2 strong"><span class="yinwen">17</span>帝嗜酒，流連內殿，醒治<span class="jiaozhusup">【嚴：「治」改「日」。】</span>旣少，<span class="jiazhu">言昏醉之時多，醒而治事之時少也。</span>外人罕得進見。<span class="jiazhu">見，賢遍翻。</span>張貴人寵冠後宮，<span class="jiazhu">冠，古玩翻。</span>後宮皆畏之。庚申，帝與後宮宴，妓樂盡侍；<span class="jiazhu">妓，渠綺翻。</span>時貴人年近三十，帝戲之曰：<span class="yinhao">「汝以年亦當廢矣，吾意更屬少者。」</span><span class="jiazhu">近，其靳翻。屬，之欲翻。少，詩照翻。</span>貴人潛怒，向夕，帝醉，寢於清暑殿，<span class="jiazhu">清暑殿，帝所作。</span>貴人徧飲宦者酒，散遣之，使婢以被蒙帝面，弒之，重賂左右，云<span class="yinhao">「因魘暴崩」</span>。<span class="jiazhu">飲，於鴆翻。魘，於琰翻。《廣韻》曰：睡中魘。毛晃曰：氣窒心懼而神亂則魘。</span>時太子闇弱，會稽王道子昏荒，<span class="jiazhu">會，工外翻。</span>遂不復推問。<span class="jiazhu">復，扶又翻；下同。</span>王國寶夜叩禁門，欲入爲遺詔，侍中王爽拒之曰：<span class="yinhao">「大行晏駕，皇太子未至，敢入者斬！」</span>國寶乃止。爽，恭之弟也。辛酉，太子卽皇帝位，大赦。</p>
<p class="em2 strong">癸亥，有司奏：<span class="yinhao">「會稽王道子宜進位太傅、揚州牧，假黃鉞，詔內外衆事動靜咨之。」</span></p>
<p class="em2 strong">安帝幼而不慧，<span class="jiazhu">杜預曰：不慧，世所謂白癡。</span>口不能言，至於寒暑飢飽亦不能辨，飲食寢興皆非己出。母弟琅邪王德文，性恭謹，常侍左右，爲之節適，始得其宜。<span class="jiazhu">節適，謂事爲之節以適其口體。爲，于僞翻。</span></p>
<p class="em2 strong">初，王國寶黨附會稽王道子，<span class="jiazhu">王國寶黨附道子，事始一百五卷八年。</span>驕縱不法，屢爲御史中丞褚粲所糾。國寶起齋，侔清暑殿，孝武帝甚惡之；<span class="jiazhu">惡，烏路翻。</span>國寶懼，遂更求媚於帝而疏道子，帝復寵昵之。<span class="jiazhu">昵，尼質翻。</span>道子大怒，嘗於內省面責國寶，以劍擲之，舊好盡矣。<span class="jiazhu">好，呼到翻。</span>及帝崩，國寶復事道子，與王緒共爲邪諂，道子更惑之，倚爲心腹，遂參管朝權，威震內外，並爲時之所疾。</p>
<p class="em2 strong">王恭入赴山陵，每正色直言，道子深憚之。恭罷朝，歎曰：<span class="yinhao">「榱棟雖新，<span class="jiazhu">朝，直遙翻；下同。榱，所追翻。秦曰屋椽，齊、魯曰桷，周曰榱。</span>便有《黍離》之歎！」</span><span class="jiazhu">周大夫行役過故宗廟宮室，盡爲禾黍，故作《黍離》之詩。</span>緒說國寶，<span class="jiazhu">說，輸芮翻。</span>因恭入朝，勸相王伏兵殺之，國寶不許。道子欲輯和內外，乃深布腹心於恭，冀除舊惡；而恭每言及時政，輒厲聲色。道子知恭不可和協，遂有相圖之志。</p>
<p class="em2 strong">或勸恭因入朝以兵誅國寶，恭以豫州刺史庾楷士馬甚盛，黨於國寶，憚之，不敢發。王珣謂恭曰：<span class="yinhao">「國寶雖終爲禍亂，要之罪逆未彰，今遽先事而發，必大失朝野之望。況擁強兵竊發於京輦，誰謂非逆！國寶若遂不改，惡布天下，然後順衆心以除之，亦無憂不濟也。」</span>恭乃止。旣而謂珣曰：<span class="yinhao">「比來視君一似胡廣。」</span><span class="jiazhu">謂依違於權姦之間以保祿位。比，毗至翻，近也。</span>珣曰：<span class="yinhao">「王陵廷爭，陳平愼默，但問歲晏何如耳！」</span><span class="jiazhu">謂王陵以廷爭失位，陳平以愼默終能安劉。爭，讀曰諍。</span></p>
<p class="em2 strong">冬，十月，甲申，葬孝武帝于隆平陵。王恭還鎭，將行，謂道子曰：<span class="yinhao">「主上諒闇，<span class="jiazhu">闇，讀如陰。</span>冢宰之任，伊、周所難，願大王親萬幾，納直言，放鄭聲，遠佞人。」</span><span class="jiazhu">幾，與機同。遠，于願翻。</span>國寶等愈懼。</p>
<p class="em2 strong"><span class="yinwen">18</span>魏王珪使冠軍將軍代人于栗磾、<span class="jiazhu">《魏書·官氏志》：拓跋詰汾時，餘部諸姓內入者有勿忸于氏，後改爲于氏。冠，古玩翻。磾，丁奚翻。</span>寧朔將軍公孫蘭帥步騎二萬，潛自晉陽開韓信故道。<span class="jiazhu">韓信自井陘伐趙之故路也。帥，讀曰率。騎，奇寄翻。</span>己酉，珪自井陘趨中山。李先降魏，<span class="jiazhu">去年，李先自西燕歸燕。趨，七喻翻。降，戶江翻。</span>珪以爲征東左長史。</p>
<p class="em2 strong"><span class="yinwen">19</span>西秦涼州牧軻彈與秦州牧益州不平，軻彈奔涼。</p>
<p class="em2 strong"><span class="yinwen">20</span>魏王珪進攻常山，拔之，獲太守苟延；自常山以東，守宰或走或降，諸郡縣皆附於魏，惟中山、鄴、信都三城爲燕守。<span class="jiazhu">中山，燕都，慕容德守鄴，慕容鳳守信都，皆重鎭也。爲，于僞翻。</span>十一月，珪命東平公儀將五萬騎攻鄴，冠軍將軍王建、左將軍李栗攻信都。戊午，珪進軍中山；己未，攻之。燕高陽王隆守南郭，帥衆力戰，自旦至晡，殺傷數千人，魏兵乃退。珪謂諸將曰：<span class="yinhao">「中山城固，寶必不肯出戰，急攻則傷士，久圍則費糧，不如先取鄴、信都，然後圖之。」</span>丁卯，珪引兵而南。</p>
<p class="em2 strong">章武王宙自龍城還，聞有魏寇，馳入薊，與鎭北將軍陽城王蘭乘城固守。蘭，垂之從弟也。<span class="jiazhu">從，才用翻。</span>魏別將石河頭攻之，不克，<span class="jiazhu">《魏書·官氏志》：拓跋詰汾時，餘部諸姓內入者有嗢石蘭氏，後爲石氏。</span>退屯漁陽。<span class="jiazhu">漁陽縣，漢屬漁陽郡，晉省。</span></p>
<p class="em2 strong">珪軍于魯口，博陵太守申永奔河南，高陽太守崔宏奔海渚。<span class="jiazhu">海渚，海中州也。</span>珪素聞宏名，遣騎追求，獲之，以爲黃門侍郎，與給事黃門侍郎張袞對掌機要，創立制度。<span class="jiazhu">爲崔宏父子貴顯於魏張本。</span>博陵令屈遵降魏，<span class="jiazhu">屈，居勿翻。降，戶江翻。</span>珪以爲中書令，出納號令，兼總文誥。</p>
<p class="em2 strong">燕范陽王德使南安王青等夜擊魏軍於鄴下，破之，魏軍退屯新城。<span class="jiazhu">新城，卽燕主垂攻鄴所築者也。</span>青等請追擊之，別駕韓𧨳曰：<span class="jiazhu">𧨳，音卓。</span><span class="yinhao">「古人先計而後戰。魏軍不可擊者四：懸軍遠客，利在野戰，一也；深入近畿，頓兵死地，二也；前鋒旣敗，後陣方固，三也；彼衆我寡，四也。官軍不宜動者三：自戰其地，一也；<span class="jiazhu">自戰其地者，衆易敗散。</span>動而不勝，衆心難固，二也；城隍未修，敵來無備，三也。今魏無資糧，不如深壘固軍以老之。」</span>德從之，召青還。青，詳之兄也。</p>
<p class="em2 strong">十二月，魏遼西公賀賴盧帥騎二萬會東平公儀攻鄴。賴盧，訥之弟也。<span class="jiazhu">爲賀賴盧降慕容德張本。按《魏書·官氏志》，內入諸姓有賀賴氏，北方有賀蘭氏，後皆爲賀氏，蓋內入者爲賀賴氏，留北方者爲賀蘭氏。<span class="yinhao">「蘭」</span>、<span class="yinhao">「賴」</span>語轉耳。又匈奴諸種亦有賀賴氏。</span></p>
<p class="em2 strong">魏別部大人沒根有膽勇，魏王珪惡之。<span class="jiazhu">惡，烏路翻。</span>沒根懼誅，己丑，將親兵數十人降燕，燕主寶以爲鎭東大將軍，封鴈門公。沒根求還襲魏，寶難與重兵，給百餘騎。沒根效其號令，夜入魏營，至中仗，珪乃覺之，狼狽驚走，沒根以所從人少，不能壞其大衆，多獲首虜而還。<span class="jiazhu">史言慕容寶不能因降人爲間以破魏。少，詩沼翻。壞，音怪。</span></p>
<p class="em2 strong"><span class="yinwen">21</span>楊盛遣使來請命；詔拜盛鎭南將軍、仇池公。盛表苻宣爲平北將軍。</p>
<p class="em2 strong"><span class="yinwen">22</span>是歲，越質詰歸帥戶二萬叛西秦降于秦，<span class="jiazhu">越質詰歸降西秦，見上卷十六年。帥，讀曰率；下同。</span>秦人處之成紀，<span class="jiazhu">成紀縣自漢以來屬天水郡。處，昌呂翻。</span>拜鎭西將軍、平襄公。</p>
<p class="em2 strong"><span class="yinwen">23</span>秦隴西王碩德攻姜乳於上邽，乳率衆降。秦以碩德爲秦州牧，鎭上邽；徵乳爲尙書。強熙、權千成帥衆三萬共圍上邽，碩德擊破之，熙奔仇池，遂來奔。碩德西擊千成於略陽，千成降。</p>
<p class="em2 strong"><span class="yinwen">24</span>西燕旣亡，其所署河東太守柳恭等各擁兵自守。秦主興遣晉王緒攻之，恭等臨河拒守，緒不得濟。</p>
<p class="em2 strong">初，永嘉之亂，汾陰薛氏聚其族黨，阻河自固，不仕劉、石。及苻氏興，乃以禮聘薛彊，拜鎭東將軍，彊引秦兵自龍門濟，<span class="jiazhu">《魏土地記》曰：梁山北有龍門山，大禹所鑿，通孟津河口，廣八十步，巖際鐫迹，遺功尙存。梁山在馮翊夏陽縣西北。</span>遂入蒲阪，恭等皆降，興以緒爲幷、冀二州牧，鎭蒲阪。</p> 



</div></body></html>