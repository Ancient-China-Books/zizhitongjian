<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第八十九・晉紀十一・孝愍皇帝下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="晉紀十一">晉紀十一</span></span></h1>
<p><span class="jiazhu">起閼逢閹茂<span class="biaozhusup" data-rel="">（甲戌）</span>，盡柔兆困敦<span class="biaozhusup" data-rel="">（丙子）</span>，凡三年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝愍皇帝下">孝愍皇帝下</span></span></h5>
<div class="yeartoc" id="year_toc_314"><p class="strong"><span class="section" id="title-3"><span data-head-description="孝愍皇帝下" data-head-level="h4" data-head-title="建興二年">建興二年</span></span><span class="biaozhusup" data-rel="">（甲戌、三一四年）</span></p></div>
<p class="em2 strong"><span class="yinwen">1</span>春，正月，辛未，有如日隕于地；又有三日相承，出西方而東行。<span class="jiazhu"><span class="shu-ming">天文占</span>曰：三、四、五、六日，俱出並爭，天下兵作；又曰：三日並出，不過三旬，諸侯爭爲帝。</span></p>
<p class="em2 strong"><span class="yinwen">2</span>丁丑，大赦。</p>
<p class="em2 strong"><span class="yinwen">3</span>有流星出牽牛，入紫微，<span class="jiazhu"><span class="shu-ming">晉·天文志</span>，牽牛六星，在河鼓南。</span>光燭地，墜于平陽北，化爲肉，長三十步，廣二十七步。<span class="jiazhu">長，直亮翻；廣，古曠翻；後放此。</span>漢主聰惡之，<span class="jiazhu">惡，烏路翻。</span>以問公卿。陳元達以爲<span class="yinhao">「女寵太盛，亡國之徵。」</span><span class="jiazhu"><span class="shu-ming">考異</span>曰：<span class="shu-ming">載記</span>，<span class="yinhao">「元達等曰：『臣恐後庭有三后之事。』」</span>按立三后，在明年，於時未也。</span>聰曰：<span class="yinhao">「此陰陽之理，何關人事！」</span>聰后劉氏賢明，聰所爲不道，劉氏每規正之。己丑，劉氏卒，諡曰武宣。自是嬖寵競進，後宮無序矣。<span class="jiazhu">嬖，卑義翻，又博計翻。</span></p>
<p class="em2 strong"><span class="yinwen">4</span>聰置丞相等七公；<span class="jiazhu">七公見下，自晉王粲至中山王曜是也。</span>又置輔漢等十六大將軍，<span class="jiazhu">輔漢、都護、中軍、上軍、撫軍、鎭、衞、京、前·後·左·右·上·下軍、輔國、龍驤、虎牙等大將軍。</span>各配兵二千，以諸子爲之；又置左右司隸，各領戶二十餘萬，萬戶置一內史；單于左、右輔，各主六夷十萬落，<span class="jiazhu">六夷，蓋胡、羯、鮮卑、氐、羌、巴蠻；或曰烏丸，非巴蠻也。單，音蟬。</span>萬落置一都尉；左、右選曹尙書，並典選舉。自司隸以下六官，皆位亞僕射。以其子粲爲丞相、領大將軍、錄尙書事，進封晉王。江都王延年錄尙書六條事，<span class="jiazhu">錄尙書六條事始見於此。沈約<span class="shu-ming">志</span>曰：晉康帝世，何充<span class="shu-ming">讓錄表</span>云：<span class="yinhao">「咸康中，分置三錄，王導錄其一，荀崧、陸曄各錄六條事。」</span>然則似有二十四條；若止有十二條，則荀、陸各錄六條，導又何所司乎？若導總錄，荀、陸分掌，則不得復云導錄其一也。其後每置二錄，輒云各錄六條事，又似止有十二條；十二條者，不知悉何條也。江右張華，江左庾亮，並經關尙書七條，則亦不知皆何事也。余按：宋元嘉以後，江夏王義恭、始興王濬、南譙王義宣皆錄尙書六條事。沈氏世仕江左，歷位通顯，且不知爲何事，後之人何所取徵！杜佑曰：何充<span class="shu-ming">讓錄表</span>曰：<span class="yinhao">「咸康中，分置三錄，王導錄其一，荀崧、陸曄各錄二條事。」</span>晉氏渡江，有吏部、祠部、左民、五兵、度支五尙書，是五條也。晉初有吏部、三公、客曹、駕部、屯田、度支六曹，太康有吏部、殿中、五兵、田曹、度支、左民六曹，蓋六條也。如杜佑之言，則六條蓋六曹也。沈約以何充<span class="shu-ming">表</span><span class="yinhao">「各錄二條」</span>爲<span class="yinhao">「各錄六條」</span>，致有此誤。</span>汝陰王景爲太師，王育爲太傅，任顗爲太保，馬景爲大司徒，朱紀爲大司空，中山王曜爲大司馬。</p>
<p class="em2 strong"><span class="yinwen">5</span>壬辰，王子春等及王浚使者至襄國，石勒匿其勁卒、精甲，羸師虛府以示之，<span class="jiazhu">羸，倫爲翻。</span>北面拜使者而受書。浚遺勒麈尾，<span class="jiazhu">遺，于季翻。麈，腫庾翻，麋屬，尾能生風辟蠅蜹，晉王公貴人多執麈尾，以玉爲柄。</span>勒陽不敢執，懸之於壁，朝夕拜之，曰：<span class="yinhao">「我不得見王公，見其所賜，如見公也。」</span>復遣董肇奉表于浚，期以三月中旬親詣幽州奉上尊號；<span class="jiazhu">復，扶又翻。上，時掌翻。</span>亦脩牋于棗嵩，求幷州牧、廣平公。</p>
<p class="em2 strong">勒問浚之政事於王子春，子春曰：<span class="yinhao">「幽州去歲大水，人不粒食，<span class="jiazhu">五穀不登，故不粒食。</span>浚積粟百萬，不能賑贍，刑政苛酷，賦役殷煩，忠賢內離，夷狄外叛。人皆知其將亡，而浚意氣自若，曾無懼心，方更置立臺閣，布列百官，自謂漢高、魏武不足比也。」</span>勒撫几笑曰：<span class="yinhao">「王彭祖眞可擒也。」</span>浚使者還薊，<span class="jiazhu">薊，音計。</span>具言<span class="yinhao">「石勒形勢寡弱，款誠無二。」</span>浚大悅，益驕怠，不復設備。</p>
<p class="em2 strong"><span class="yinwen">6</span>楊虎掠漢中吏民以奔成，梁州人張咸等起兵逐楊難敵。<span class="jiazhu">楊虎、楊難敵攻漢中，事始上卷上年。</span>難敵去，咸以其地歸成，於是漢嘉、涪陵、漢中之地<span class="jiazhu">漢嘉，本前漢青衣縣，屬蜀郡，後漢順帝陽嘉二年改曰漢嘉，蜀分立漢嘉郡。</span>皆爲成有。成主雄以李鳳爲梁州刺史，任回爲寧州刺史，李恭爲荊州刺史。</p>
<p class="em2 strong">雄虛己好賢，隨才授任，<span class="jiazhu">好，呼到翻。</span>命太傅驤養民於內，李鳳等招懷於外，刑政寬簡，獄無滯囚。興學校，置史官。<span class="jiazhu">校，戶敎翻。</span>其賦，民男丁歲穀三斛，女丁半之，疾病又半之；戶調絹不過數丈，綿數兩。<span class="jiazhu">調，徒釣翻，賦也。</span>事少役希，<span class="jiazhu">少，詩沼翻。</span>民多富實，新附者皆給復除。<span class="jiazhu">復，方目翻。</span>是時天下大亂，而蜀獨無事，年穀屢熟，乃至閭門不閉，路不拾遺。漢嘉夷王沖歸、朱提審炤、建寧爨畺皆歸之。<span class="jiazhu">朱提，音銖時。炤，與照同。爨，取亂翻，夷人姓也。畺，與疆同，居良翻。</span>巴郡嘗告急，云有晉兵。雄曰：<span class="yinhao">「吾常憂琅邪微弱，遂爲石勒所滅，以爲耿耿，<span class="jiazhu">耿，古幸翻；耿耿，憂也。</span>不圖乃能舉兵，使人欣然。」</span>然雄朝無儀品，爵位濫溢；<span class="jiazhu">朝，直遙翻。</span>吏無祿秩，取給於民；軍無部伍，號令不肅；此其所短也。</p>
<p class="em2 strong"><span class="yinwen">7</span>二月，壬寅，以張軌爲太尉、涼州牧，封西平郡公；王浚爲大司馬、都督幽·冀諸軍事；荀組爲司空、領尙書左僕射兼司隸校尉，行留臺事；劉琨爲大將軍、都督幷州諸軍事。朝廷以張軌老病，拜其子寔爲副刺史。<span class="jiazhu">副刺史，前此未有也。</span></p>
<p class="em2 strong"><span class="yinwen">8</span>石勒纂嚴，將襲王浚，而猶豫未發。張賓曰：<span class="yinhao">「夫襲人者，當出其不意。今軍嚴經日而不行，豈非畏劉琨及鮮卑、烏桓爲吾後患乎？」</span>勒曰：<span class="yinhao">「然。爲之柰何？」</span>賓曰：<span class="yinhao">「彼三方智勇無及將軍者，將軍雖遠出，彼必不敢動，且彼未謂將軍便能懸軍千里取幽州也。輕軍往返，不出二旬，藉使彼雖有心，比其謀議出師，<span class="jiazhu">比，必寐翻。</span>吾已還矣。且劉琨、王浚，雖同名晉臣，實爲仇敵。若脩牋于琨，送質請和，<span class="jiazhu">質，音致；下同。</span>琨必喜我之服而快浚之亡，終不救浚而襲我也。用兵貴神速，勿後時也。」</span>勒曰：<span class="yinhao">「吾所未了，右侯已了之，<span class="jiazhu">了，決也。</span>吾復何疑！」</span><span class="jiazhu">復，扶又翻；下敢復同。</span></p>
<p class="em2 strong">遂以火宵行，至柏人，<span class="jiazhu">柏人縣，屬趙國，唐爲邢州堯山縣。</span>殺主簿游綸，以其兄統在范陽，恐泄軍謀故也。遣使奉牋送質于劉琨，自陳罪惡，請討浚以自效。琨大喜，移檄州郡，稱<span class="yinhao">「己與猗盧方議討勒，勒走伏無地，求拔幽都以贖罪。今便當遣六脩南襲平陽，除僭僞之逆類，降知死之逋羯，<span class="jiazhu">逆類，謂劉聰；逋羯，謂石勒。降，戶江翻。羯，居謁翻。</span>順天副民，翼奉皇家，斯乃曩年積誠靈祐之所致也！」</span><span class="jiazhu">浚、琨爲勒所玩弄而不自覺，宜其相繼而覆亡也。<span class="shu-ming">考異</span>曰：<span class="shu-ming">琨集</span>，<span class="shu-ming">檄</span>首云，<span class="yinhao">「三月庚午朔，五日甲戌。」</span>按石勒以壬申克幽州，蓋時晉陽尙未知也。欲敍琨事畢，然後敍勒事，故置此。</span></p>
<p class="em2 strong">三月，勒軍達易水，王浚督護孫緯馳遣白浚，<span class="jiazhu">緯，于貴翻。</span>將勒兵拒之，游統禁之。浚將佐皆曰：<span class="yinhao">「胡貪而無信，必有詭計，請擊之。」</span>浚怒曰：<span class="yinhao">「石公來，正欲奉戴我耳；敢言擊者斬！」</span>衆不敢復言。浚設饗以待之。壬申，勒晨至薊，<span class="jiazhu">薊，音計。<span class="shu-ming">考異</span>曰：<span class="shu-ming">三十國春秋</span>，先言<span class="yinhao">「癸酉，勒取幽州」</span>，後言<span class="yinhao">「壬午，勒晨至薊」</span>。按劉琨<span class="shu-ming">表</span>曰：<span class="yinhao">「勒以三月三日徑掩薊城」</span>，然則當言壬申是也。</span>叱門者開門；猶疑有伏兵，先驅牛羊千頭，聲言上禮，<span class="jiazhu">言欲以牛羊上浚以爲禮。上，時掌翻。</span>實欲塞諸街巷。<span class="jiazhu">塞，悉則翻。</span>浚始懼，或坐或起。勒旣入城，縱兵大掠，浚左右請禦之，浚猶不許。勒升其聽事，<span class="jiazhu">中庭曰聽事，言受事察訟於是。漢、晉皆作<span class="yinhao">「聽事」</span>，六朝以來乃始加<span class="yinhao">「广」</span>作<span class="yinhao">「廳」</span>；並他經翻。</span>浚乃走出堂皇，<span class="jiazhu">堂無四壁曰皇。</span>勒衆執之。勒召浚妻，與之並坐，執浚立於前。浚罵曰：<span class="yinhao">「胡奴調乃公，<span class="jiazhu">調，田聊翻，戲也。</span>何凶逆如此！」</span>勒曰：<span class="yinhao">「公位冠元台，<span class="jiazhu">冠，古玩翻。</span>手握強兵，坐觀本朝傾覆，<span class="jiazhu">朝，直遙翻；下同。</span>曾不救援，乃欲自尊爲天子，非凶逆乎！又委任姦貪，殘虐百姓，賊害忠良，毒徧燕土，<span class="jiazhu">燕，於賢翻。</span>此誰之罪也！」</span>使其將王洛生以五百騎送浚于襄國。浚自投于水，束而出之，斬于襄國市。</p>
<p class="em2 strong">勒殺浚麾下精兵萬人。浚將佐爭詣軍門謝罪，饋賂交錯；前尙書裴憲、從事中郎荀綽獨不至，勒召而讓之曰：<span class="yinhao">「王浚暴虐，孤討而誅之，諸人皆來慶謝，二君獨與之同惡，將何以逃其戮乎！」</span>對曰：<span class="yinhao">「憲等世仕晉朝，荷其榮祿，<span class="jiazhu">荷，下可翻。</span>浚雖凶粗，猶是晉之藩臣，故憲等從之，<span class="jiazhu">裴憲奔幽州，見八十七卷懷帝永嘉五年。</span>不敢有貳。明公苟不脩德義，專事威刑，則憲等死自其分，<span class="jiazhu">分，扶問翻。</span>又何逃乎！請就死。」</span>不拜而出。勒召而謝之，待以客禮。綽，勗之孫也。勒數朱碩、棘嵩等以納賄亂政，爲幽州患，<span class="jiazhu">事見上卷上年。數，所具翻。</span>責游統以不忠所事，皆斬之。<span class="jiazhu">以統欲以范陽私附之也。</span>籍浚將佐、親戚家貲皆至巨萬，惟裴憲、荀綽止有書百餘袟，鹽米各十餘斛而已。<span class="jiazhu">袟，與帙同，直質翻；書卷編次成帙。</span>勒曰：<span class="yinhao">「吾不喜得幽州，喜得二子。」</span>以憲爲從事中郎，綽爲參軍。分遣流民，各還鄕里。勒停薊二日，焚浚宮殿，以故尙書燕國劉翰行幽州刺史，戍薊，置守宰而還。<span class="jiazhu">還，從宣翻，又如字。</span>孫緯遮擊之，勒僅而得免。</p>
<p class="em2 strong">勒至襄國，遣使奉王浚首獻捷于漢；漢以勒爲大都督、督陝東諸軍事、<span class="jiazhu">此陝東，亦取分陝之義而授之耳。</span>驃騎大將軍、東單于，<span class="jiazhu">驃，匹妙翻。單，音蟬。</span>增封十二郡；勒固辭，受二郡而已。</p>
<p class="em2 strong">劉琨請兵於拓跋猗盧以擊漢，會猗盧所部雜胡萬餘家謀應石勒，猗盧悉誅之，不果赴琨約。琨知石勒無降意，乃大懼，<span class="jiazhu">降，戶江翻。</span>上表曰：<span class="yinhao">「東北八州，勒滅其七；<span class="jiazhu">勒入鄴，殺都督東燕王騰；寇信都，殺冀州刺史王斌；襲鄄城，殺兗州刺史袁孚；攻新蔡，殺豫州刺史新蔡王確；襲蒙城，擒青州都督苟晞；克上白，斬青州刺史李惲；攻信都，殺冀州刺史王象；攻定陵，殺兗州刺史田徽；襲幽州，擒王浚；除李惲、田徽，王浚承制所授，是滅其七也。</span>先朝所授，存者惟臣。<span class="jiazhu">朝，直遙翻。</span>勒據襄國，與臣隔山，<span class="jiazhu">山，自太行、恆山至于幽、碣，連延不斷，襄國在山東，晉陽在山西。</span>朝發夕至，城塢駭懼，雖懷忠憤，力不從願耳！」</span></p>
<p class="em2 strong">劉翰不欲從石勒，乃歸段匹磾，匹磾遂據薊城。<span class="jiazhu">磾，丁奚翻。</span>王浚從事中郎陽裕，躭之兄子也，逃奔令支，<span class="jiazhu">令支縣，漢屬遼西，故孤竹君之國，晉省，段氏據之爲國都。應劭曰：令，音鈴。裴松之曰：支，其兒翻。師古曰：令，又音郎定翻。杜佑曰：令支，今北平郡盧龍縣卽其地。</span>依段疾陸眷。會稽朱左車、魯國孔纂、泰山胡母翼自薊逃奔昌黎，依慕容廆。<span class="jiazhu">會，工外翻。廆，戶罪翻。</span>是時中國流民歸廆者數萬家，廆以冀州人爲冀陽郡，<span class="jiazhu">據魏收<span class="shu-ming">地形志</span>，冀陽郡當置於漢北平平剛縣界。</span>豫州人爲成周郡，<span class="jiazhu">成周屬豫州之地，故以爲郡名。</span>青州人爲營丘郡，<span class="jiazhu"><span class="shu-ming">前漢志</span>：遼西臨渝縣，有渝水，首受白狼水，南流逕營丘城西，廆所置郡也。</span>幷州人爲唐國郡。<span class="jiazhu">幷州，古唐國也，廆因以名郡。成周、唐國二郡，所置地闕。</span></p>
<p class="em2 strong"><span class="yinwen">9</span>初，王浚以邵續爲樂陵太守，屯厭次。<span class="jiazhu">厭次，本前漢平原郡之富平縣，後漢明帝更名厭次，晉分屬樂陵，爲治所。丁度<span class="shu-ming">集韻</span>：厭，於琰翻。<span class="shu-ming">九域志</span>曰：相傳秦始皇東遊，厭氣碣石，次舍於此，因以爲名。魏收曰：樂陵郡厭次縣有富城，邵續居之。</span>浚敗，續附於石勒，勒以續子乂爲督護。浚所署勃海太守東萊劉胤棄郡依續，謂續曰：<span class="yinhao">「凡立大功，必杖大義。君，晉之忠臣，柰何從賊以自汙乎！」</span><span class="jiazhu">汙，烏故翻。</span>會段匹磾以書邀續同歸左丞相睿，續從之。其人皆曰：<span class="yinhao">「今棄勒歸匹磾，其如乂何？」</span>續泣曰：<span class="yinhao">「我豈得顧子而爲叛臣哉！」</span>殺異議者數人。勒聞之，殺乂。續遣劉胤使江東，<span class="jiazhu">使，疏吏翻。</span>睿以胤爲參軍，以續爲平原太守。石勒遣兵圍續，匹磾使其弟文鴦救之，勒引去。</p>
<p class="em2 strong"><span class="yinwen">10</span>襄國大饑，穀二升直銀一斤，肉一斤直銀一兩。</p>
<p class="em2 strong"><span class="yinwen">11</span>杜弢將王眞襲陶侃於林障，<span class="jiazhu"><span class="shu-ming">水經註</span>：林障在江夏沌陽縣，沔水逕沌陽縣北，又東逕林障故城北。宋白曰：晉江夏郡治林障，義熙元年方徙夏口。</span>侃奔灄中。周訪救侃，擊弢兵，破之。<span class="jiazhu">灄，書涉翻。丁度曰：灄，水名，在西陽。<span class="shu-ming">水經註</span>：溳水過江夏安陸縣而東南流，分爲二水，東通灄水，西入于沔。</span></p>
<p class="em2 strong"><span class="yinwen">12</span>夏，五月，西平武穆公張軌寢疾，遺令：<span class="yinhao">「文武將佐，務安百姓，上思報國，下以寧家。」</span>己丑，軌薨；<span class="jiazhu"><span class="shu-ming">考異</span>曰：<span class="shu-ming">帝紀</span>作<span class="yinhao">「壬辰」</span>。今從<span class="shu-ming">前涼錄鈔</span>。<span class="shu-ming">前涼錄鈔</span>又曰<span class="yinhao">「葬建陵」</span>，蓋張祚僭號後，追尊其墓耳。</span>長史張璽等表世子寔攝父位。<span class="jiazhu">璽，斯氏翻。</span></p>
<p class="em2 strong"><span class="yinwen">13</span>漢中山王曜、趙染寇長安。六月，曜屯渭汭，<span class="jiazhu"><span class="shu-ming">春秋左氏傳</span>曰：虢公敗戎于渭汭。杜預曰：水之隈曲曰汭；王肅曰：汭，入也。呂忱曰：汭者，水相入也。卽渭水入河處。汭，儒稅翻。</span>染屯新豐，索綝將兵出拒之。<span class="jiazhu">索，昔各翻。綝，丑林翻。</span>染有輕綝之色，長史魯徽曰：<span class="yinhao">「晉之君臣，自知強弱不敵，將致死於我，不可輕也。」</span>染曰：<span class="yinhao">「以司馬模之強，吾取之如拉朽；<span class="jiazhu">事見八十七卷懷帝永嘉五年。拉，落合翻。</span>索綝小豎，豈能汙吾馬蹄、刀刃邪！」</span>晨，帥輕騎數百逆之，<span class="jiazhu">汙，烏故翻。帥，讀曰率；下同。</span>曰：<span class="yinhao">「要當獲綝而後食。」</span>綝與戰于城西，<span class="jiazhu">新豐城西也。</span>染兵敗而歸，悔曰：<span class="yinhao">「吾不用魯徽之言以至此，何面目見之！」</span>先命斬徽，徽曰：<span class="yinhao">「將軍愚愎以取敗，乃復忌前害勝，<span class="jiazhu">復，扶又翻；下同。愎，弼力翻。忌前，忌人在前；害勝，害勝己者。</span>誅忠良以逞忿，猶有天地，將軍其得死於枕席乎！」</span>詔加索綝驃騎大將軍、尙書左僕射、錄尙書，承制行事。<span class="jiazhu">驃，匹妙翻。</span></p>
<p class="em2 strong">曜、染復與將軍殷凱帥衆數萬向長安，<span class="jiazhu"><span class="shu-ming">考異</span>曰：<span class="shu-ming">晉春秋</span>作<span class="yinhao">「段凱」</span>。今從<span class="shu-ming">麴允傳</span>。</span>麴允逆戰於馮翊，允敗，收兵；夜，襲凱營，凱敗死。曜乃還攻河內太守郭默于懷，列三屯圍之。默食盡，送妻子爲質，請糴於曜；糴畢，復嬰城固守。曜怒，沈默妻子于河而攻之。<span class="jiazhu">質，音致。沈，持林翻。</span>默欲投李矩於新鄭，<span class="jiazhu">新鄭縣，漢屬河南郡，晉省，其地當在滎陽郡界。周宣王弟鄭桓公本封京兆之鄭縣；其子武公邑于虢、鄶之間，遂爲鄭國。<span class="shu-ming">左傳</span>鄭莊公曰<span class="yinhao">「吾先君新邑于此」</span>，後遂爲新鄭縣，以別京兆之鄭。</span>矩使其甥郭誦迎之，兵少，不敢進。<span class="jiazhu">少，詩照翻。</span>會劉琨遣參軍張肇帥鮮卑五百餘騎詣長安，道阻不通，還，過矩營，矩說肇，使擊漢兵。<span class="jiazhu">說，輸芮翻。</span>漢兵望見鮮卑，不戰而走，默遂率衆歸矩。漢主聰召曜還屯蒲坂。</p>
<p class="em2 strong"><span class="yinwen">14</span>秋，趙染攻北地，麴允拒之，染中弩而死。<span class="jiazhu">中，竹仲翻。</span></p>
<p class="em2 strong"><span class="yinwen">15</span>石勒始命州郡閱實戶口，戶出帛二匹，穀二斛。</p>
<p class="em2 strong"><span class="yinwen">16</span>冬，十月，以張寔爲都督涼州諸軍事、涼州刺史、西平公。</p>
<p class="em2 strong"><span class="yinwen">17</span>十一月，漢主聰以晉王粲爲相國、大單于，總百揆。粲少有俊才，自爲宰相，驕奢專恣，遠賢親佞，嚴刻愎諫，國人始惡之。<span class="jiazhu">爲後粲爲靳準所弒張本。少，詩照翻。遠，于願翻。惡，烏路翻。</span></p>
<p class="em2 strong"><span class="yinwen">18</span>周勰以其父遺言，<span class="jiazhu">見上卷建興元年。勰，音協。</span>因吳人之怨，謀作亂；使吳興功曹徐馥矯稱叔父丞相從事中郎札之命，收合徒衆，以討王導、刁協，豪傑翕然附之，孫晧族人弼亦起兵於廣德以應之。<span class="jiazhu">沈約曰：廣德縣，疑是吳所立，屬宣城郡。按今廣德軍卽其地。宋白曰：廣德縣，本秦障郡地，漢以爲故障縣。</span></p>
<div class="yeartoc" id="year_toc_315"><p class="strong"><span class="section" id="title-4"><span data-head-description="孝愍皇帝下" data-head-level="h4" data-head-title="建興三年">三年</span></span><span class="biaozhusup" data-rel="">（己亥、三一五年）</span></p></div>
<p class="em2 strong"><span class="yinwen">1</span>春，正月，徐馥殺吳興太守袁琇，<span class="jiazhu">琇，音秀，又音酉。</span>有衆數千，欲奉周札爲主。札聞之，大驚，以告義興太守孔侃。勰知札意不同，不敢發。馥黨懼，攻馥，殺之；孫弼亦死。札子續亦聚衆應馥，左丞相睿議發兵討之。王導曰：<span class="yinhao">「今少發兵則不足以平寇，<span class="jiazhu">少，詩照翻。</span>多發兵則根本空虛。續族弟黃門侍郎莚，<span class="jiazhu">莚，夷然翻。</span>忠果有謀，請獨使莚往，足以誅續。」</span>睿從之。莚晝夜兼行，至郡，將入，遇續於門，謂續曰：<span class="yinhao">「當與君共詣孔府君，有所論。」</span>續不肯入，莚牽逼與俱。坐定，莚謂孔侃曰：<span class="yinhao">「府君何以置賊在坐？」</span><span class="jiazhu">坐，徂臥翻。</span>續衣中常置刀，卽操刀逼莚，<span class="jiazhu">操，千高翻。</span>莚叱郡傳敎吳曾格殺之。<span class="jiazhu">傳敎，郡吏也；宣傳敎令者也。</span>莚因欲誅勰，札不聽，委罪於從兄卲而誅之。莚不歸家省母，<span class="jiazhu">從，才用翻。省，悉景翻。</span>遂長驅而去，母狼狽追之。睿以札爲吳興太守，莚爲太子右衞率。以周氏吳之豪望，故不窮治，撫勰如舊。<span class="jiazhu">率，如字。治，直之翻。</span></p>
<p class="em2 strong"><span class="yinwen">2</span>詔平東將軍宋哲屯華陰。<span class="jiazhu">華陰縣，前漢屬京兆，後漢、晉屬弘農郡。華，戶化翻。</span></p>
<p class="em2 strong"><span class="yinwen">3</span>成主雄立后任氏。</p>
<p class="em2 strong"><span class="yinwen">4</span>二月，丙子，以琅邪王睿爲丞相、大都督、督中外諸軍事，南陽王保爲相國，荀組爲太尉、領豫州牧，劉琨爲司空、都督幷·冀·幽三州諸軍事。琨辭司空，不受。</p>
<p class="em2 strong"><span class="yinwen">5</span>南陽王模之敗也，<span class="jiazhu">見八十七卷懷帝永嘉五年。</span>都尉陳安往歸世子保於秦州，保命安將千餘人討叛羌，寵待甚厚。保將張春疾之，譖安，云有異志，請除之，保不許；春輒伏刺客以刺安。安被創，馳還隴城，<span class="jiazhu">隴縣城也；前漢屬天水；後漢改天水爲漢陽；晉省。以刺，七亦翻。被，皮義翻。創，初良翻。</span>遣使詣保，貢獻不絕。<span class="jiazhu">使，疏吏翻。</span></p>
<p class="em2 strong"><span class="yinwen">6</span>詔進拓跋猗盧爵爲代王，置官屬，食代、常山二郡。<span class="jiazhu">常山已爲石勒所有。拓跋氏建國曰代，始此。</span>猗盧請幷州從事鴈門莫含於劉琨，<span class="jiazhu"><span class="shu-ming">姓譜</span>：莫姓，楚莫敖之後。</span>琨遣之。含不欲行，琨曰：<span class="yinhao">「以幷州單弱，吾之不材而能自存於胡、羯之間者，代王之力也。吾傾身竭貲，以長子爲質而奉之者，庶幾爲朝廷雪大恥也。<span class="jiazhu">琨以長子遵質於猗盧。長，知兩翻。幾，居希翻。</span>卿欲爲忠臣，柰何惜共事之小誠而忘徇國之大節乎！往事代王，爲之腹心，乃一州之所賴也。」</span>含遂行。猗盧甚重之，常與參大計。</p>
<p class="em2 strong">猗盧用法嚴，國人犯法者，或舉部就誅，老幼相攜而行；人問：<span class="yinhao">「何之？」</span>曰：<span class="yinhao">「往就死。」</span>無一人敢逃匿者。</p>
<p class="em2 strong"><span class="yinwen">7</span>王敦遣陶侃、甘卓等討杜弢，前後數十戰，弢將士多死，乃請降於丞相睿，<span class="jiazhu">弢，土刀翻。將，卽亮翻。降，戶江翻。</span>睿不許。弢遺南平太守應詹書，<span class="jiazhu">遺，于季翻。</span>自陳昔與詹<span class="yinhao">「共討樂鄕，本同休戚。後在湘中，懼死求生，遂相結聚。<span class="jiazhu">見八十七卷懷帝永嘉五年。</span>儻以舊交之情，爲明枉直，<span class="jiazhu">爲，于僞翻；下同。</span>使得輸誠盟府，<span class="jiazhu">時琅邪王睿爲東南方鎭盟主，故曰盟府。</span>廁列義徒，或北清中原，或西取李雄，以贖前愆，雖死之日，猶生之年也！」</span>詹爲啓呈其書，且言<span class="yinhao">「弢，益州秀才，<span class="jiazhu">羅尙刺益州，舉弢秀才。爲，于僞翻。</span>素有清望，爲鄕人所逼。今悔惡歸善，宜命使撫納，以息江、湘之民！」</span><span class="jiazhu">使，疏吏翻。</span>睿乃使前南海太守王運受弢降，赦其反逆之罪，以弢爲巴東監軍。<span class="jiazhu">監，工衡翻。</span>弢旣受命，諸將猶攻之不已。弢不勝憤怒，遂殺運復反，<span class="jiazhu">勝，音升。復，扶又翻。</span>遣其將杜弘、張彥殺臨川內史謝摛，<span class="jiazhu">吳孫亮太平二年，分豫章東部都尉立臨川郡。摛，丑之翻。</span>遂陷豫章。三月，周訪擊彥，斬之，弘奔臨賀。<span class="jiazhu">臨賀縣，漢屬蒼梧郡，吳分立臨賀郡。</span></p>
<p class="em2 strong"><span class="yinwen">8</span>漢大赦，改元建元。<span class="jiazhu"><span class="shu-ming">考異</span>曰：<span class="shu-ming">十六國春秋</span>，建元元年在晉建興二年。同編脩劉恕言，今晉州臨汾縣嘉泉村有<span class="shu-ming">漢太宰劉雄碑</span>，云<span class="yinhao">「嘉平五年，歲在乙亥，二月六日立。」</span>然則改建元在乙亥二月後也。</span></p>
<p class="em2 strong"><span class="yinwen">9</span>雨血於漢東宮延明殿，太弟义惡之，以問太傅崔瑋、太保許遐。瑋、遐說义曰：<span class="jiazhu">雨，于具翻。惡，烏路翻。說，輸芮翻。</span><span class="yinhao">「主上往日以殿下爲太弟者，欲以安衆心耳；其志在晉王久矣，<span class="jiazhu">聰子粲，封晉王。</span>王公已下莫不希旨附之。今復以晉王爲相國，羽儀威重，踰於東宮，萬機之事，無不由之，諸王皆置營兵以爲羽翼，<span class="jiazhu">事見上年。</span>事勢已去；殿下非徒不得立也，朝夕且有不測之危，不如早爲之計。今四衞精兵不減五千，<span class="jiazhu">謂東宮、左、右、前、後四衞率所統兵也。</span>相國輕佻，正煩一刺客耳。<span class="jiazhu">佻，他彫翻。</span>大將軍無日不出，其營可襲而取；<span class="jiazhu">粲弟勃海王敷，時爲大將軍。</span>餘王並幼，固易奪也。<span class="jiazhu">易，以豉翻。</span>苟殿下有意，二萬精兵指顧可得，鼓行入雲龍門，宿衞之士，孰不倒戈以迎殿下者！大司馬不慮其爲異也。」</span><span class="jiazhu">大司馬，謂中山王曜。</span>义弗從。東宮舍人荀裕告瑋、遐勸义謀反，<span class="jiazhu">東宮舍人，太子舍人之職。义以太弟居東宮。</span>漢主聰收瑋、遐於詔獄，假以他事殺之。使冠威將軍卜抽將兵監守東宮，<span class="jiazhu">冠，古玩翻。監，工銜翻。</span>禁义不聽朝會。<span class="jiazhu">朝，直遙翻。</span>义憂懼不知所爲，上表乞爲庶人，幷除諸子之封，褒美晉王，請以爲嗣；抽抑而弗通。</p>
<p class="em2 strong"><span class="yinwen">10</span>漢青州刺史曹嶷盡得齊、魯間郡縣，<span class="jiazhu">嶷，魚力翻。</span>自鎭臨菑，有衆十餘萬，臨河置戍。石勒表稱：<span class="yinhao">「嶷有專據東方之志，請討之。」</span>漢主聰恐勒滅嶷，不可復制，<span class="jiazhu">復，扶又翻；下同。</span>弗許。</p>
<p class="em2 strong">聰納中護軍靳準二女月光、月華，<span class="jiazhu">靳，居惞翻。</span>立月光爲上皇后，劉貴妃爲左皇后，月華爲右皇后。左司隸陳元達極諫，<span class="jiazhu">聰置左右司隸。</span>以爲<span class="yinhao">「並立三后，非禮也。」</span>聰不悅，以元達爲右光祿大夫，外示優崇，實奪其權。於是太尉范隆等皆請以位讓元達，聰乃復以元達爲御史大夫，儀同三司。月光有穢行，<span class="jiazhu">行，下孟翻。</span>元達奏之，聰不得已廢之，月光慙恚自殺，<span class="jiazhu">恚，於避翻。</span>聰恨元達。</p>
<p class="em2 strong"><span class="yinwen">11</span>夏，四月，大赦。</p>
<p class="em2 strong"><span class="yinwen">12</span>六月，盜發漢霸、杜二陵及薄太后陵，<span class="jiazhu">漢薄太后葬南陵，在霸陵之南。</span>得金帛甚多，詔<span class="jiaozhusup">【章：甲十一行本「詔」上有「朝廷以用度不足」七字；乙十一行本同；孔本同；張校同；退齋校同。】</span>收其餘以實內府。</p>
<p class="em2 strong"><span class="yinwen">13</span>辛巳，大赦。</p>
<p class="em2 strong"><span class="yinwen">14</span>漢大司馬曜攻上黨，八月，癸亥，敗劉琨之衆於襄垣。曜欲進攻陽曲，<span class="jiazhu">襄垣縣，屬上黨郡。陽曲，琨所居也。敗，補邁翻。</span>漢主聰遣使謂之曰：<span class="jiazhu">使，疏吏翻。</span><span class="yinhao">「長安未平，宜以爲先。」</span>曜乃還屯蒲坂。</p>
<p class="em2 strong"><span class="yinwen">15</span>陶侃與杜弢相攻，弢使王貢出挑戰，<span class="jiazhu">挑，徒了翻。</span>侃遙謂之曰：<span class="yinhao">「杜弢爲益州小吏，盜用庫錢，父死不奔喪。卿本佳人，何爲隨之！天下寧有白頭賊邪？」</span><span class="jiazhu">言爲賊者，不得至老。</span>貢初橫腳馬上，聞侃言，斂容下腳。侃知可動，復遣使諭之，截髮爲信，貢遂降於侃。<span class="jiazhu">貢叛侃見上卷元年。降，戶江翻；下同。</span>弢衆潰，遁走，道死。<span class="jiazhu"><span class="shu-ming">考異</span>曰：<span class="shu-ming">弢傳</span>云：<span class="yinhao">「弢逃遁，不知所在。」</span><span class="shu-ming">晉春秋</span>云：<span class="yinhao">「城潰，弢投水死。」</span>今從<span class="shu-ming">帝紀</span>。</span>侃與南平太守應詹進克長沙，<span class="jiazhu">長沙，杜弢之巢穴也。</span>湘州悉平。丞相睿承制赦其所部，進王敦鎭東大將軍，加都督江·揚·荊·湘·交·廣六州諸軍事、江州刺史。敦始自選置刺史以下，寖益驕橫。<span class="jiazhu">橫，戶孟翻。</span></p>
<p class="em2 strong">初，王如之降也，<span class="jiazhu">見上卷懷帝永嘉六年。</span>敦從弟稜愛如驍勇，<span class="jiazhu">從，才用翻。驍，堅堯翻。</span>請敦配己麾下。敦曰：<span class="yinhao">「此輩險悍難畜，<span class="jiazhu">悍，下罕翻，又侯旰翻。畜，許六翻。</span>汝性狷急，<span class="jiazhu">狷，吉掾翻。</span>不能容養，更成禍端。」</span>稜固請，乃與之。稜置左右，甚加寵遇。如數與敦諸將角射爭鬬，<span class="jiazhu">數，所角翻。</span>稜杖之，如深以爲恥。及敦潛畜異志，稜每諫之。敦怒其異己，密使人激如令殺稜。如因閒宴，請劍舞爲歡，稜許之。如舞劍漸前，稜惡而呵之，<span class="jiazhu">惡，烏路翻。</span>如直前殺稜。敦聞之，陽驚，亦捕如誅之。</p>
<p class="em2 strong"><span class="yinwen">16</span>初，朝廷聞張光死，<span class="jiazhu">光死，見上卷元年。</span>以侍中第五猗爲安南將軍，<span class="jiazhu"><span class="shu-ming">考異</span>曰：<span class="shu-ming">周訪傳</span>云<span class="yinhao">「征南大將軍」</span>，今從<span class="shu-ming">杜曾傳</span>。</span>監荊·梁·益·寧四州諸軍事、荊州刺史，<span class="jiazhu">監，工銜翻。</span>自武關出。杜曾迎猗於襄陽，爲兄子娶猗女，<span class="jiazhu">爲，于僞翻。</span>遂聚兵萬人，與猗分據漢、沔。</p>
<p class="em2 strong">陶侃旣破杜弢，乘勝進擊曾，有輕曾之志。司馬魯恬諫曰：<span class="yinhao">「凡戰，當先料其將。今使君諸將，無及曾者，未易可逼也。」</span><span class="jiazhu">易，以豉翻。</span>侃不從，進圍曾於石城。<span class="jiazhu"><span class="shu-ming">水經註</span>：沔水南逕石城西；城因山爲固，晉羊祜鎭荊州，立。晉惠帝元康九年，分江夏西部都尉置竟陵郡，治石城。今郢州長壽縣卽其地。</span>曾軍多騎兵，<span class="jiazhu">騎，奇寄翻。</span>密開門突侃陳，<span class="jiazhu">陳，讀曰陣。</span>出其後，反擊之，侃兵死者數百人。曾將趨順陽，<span class="jiazhu">趨，七喻翻。</span>下馬拜侃，告辭而去。</p>
<p class="em2 strong">時荀崧都督荊州江北諸軍事，屯宛，<span class="jiazhu"><span class="yinhao">「江」</span>，當作<span class="yinhao">「沔」</span>。宛，於元翻。</span>曾引兵圍之。崧兵少食盡，<span class="jiazhu">少，詩照翻。</span>欲求救於故吏襄城太守石覽。崧小女灌，年十三，帥勇士數十人，<span class="jiazhu">帥，讀曰率，下同。</span>踰城突圍夜出，且戰且前，遂達覽所；又爲崧書，求救於南中郎將周訪。訪遣子撫帥兵三千，與覽共救崧，曾乃遁去。</p>
<p class="em2 strong">曾復致牋崧，求討丹水賊以自效，<span class="jiazhu">丹水縣，前漢屬弘農郡，後漢屬南陽郡，晉屬順陽郡。賢曰：丹水故城，在今鄧州內鄕縣，西南臨丹水。復，扶又翻；下同。</span>崧許之。陶侃遺崧書曰：<span class="yinhao">「杜曾凶狡，所謂『鴟梟食母之物。』<span class="jiazhu">梟，堅堯翻；一曰流離，<span class="shu-ming">爾雅</span>作<span class="yinhao">「鶹<span class="zuzi">{黎鳥}</span>」</span>，陸璣<span class="shu-ming">草木疏</span>曰：梟也，關西人謂之流離，大則食其母。<span class="shu-ming">爾雅</span>有茅鴟，今鴟鳩也。似鷹而白；怪鴟，卽鴟鵂也；梟鴟，土梟也。孔穎達曰：鴞，惡聲之鳥，一名鵩，與梟一名鴟。<span class="shu-ming">詩·瞻卬</span>云<span class="yinhao">「爲鴟爲梟」</span>，是也，俗說以爲土梟，非也。陸璣<span class="shu-ming">疏</span>云：鴞大如班鳩，綠色，惡聲之鳥也，入人家凶，賈誼所謂服鳥是也。其肉甚美，可爲羹𦞦，又可爲炙。漢供御物，各隨其時，唯鴞冬夏常施之，以其美故也。遺，于季翻。</span>此人不死，州土未寧，足下當識吾言！」</span><span class="jiazhu">識，職吏翻，記也。</span>崧以宛中兵少，藉曾爲外援，不從。曾復帥流亡二千餘人圍襄陽，數日，不克而還。</p>
<p class="em2 strong"><span class="yinwen">17</span>王敦嬖人吳興錢鳳，疾陶侃之功，屢毀之。<span class="jiazhu">嬖，卑義翻，又博計翻。</span>侃將還江陵，欲詣敦自陳。朱伺及安定皇甫方回諫曰：<span class="yinhao">「公入必不出。」</span>侃不從。旣至，敦留侃不遣，左轉廣州刺史，以其從弟丞相軍諮祭酒廙爲荊州刺史。<span class="jiazhu">從，才用翻。廙，逸職翻，又羊至翻。</span>荊州將吏鄭攀、馬雋等詣敦，上書留侃，敦怒，不許。攀等以侃始滅大賊，而更被黜，<span class="jiazhu">謂滅杜弢也。</span>衆情憤惋；<span class="jiazhu">惋，烏貫翻。</span>又以廙忌戾難事，遂帥其徒三千人屯溳口，<span class="jiazhu"><span class="shu-ming">水經註</span>：溳水出蔡陽縣東南，過隨縣，又南過江夏安陸縣，又東南分爲二水，西入于沔者謂之溳口。溳，音云。</span>西迎杜曾。廙爲攀等所襲，奔于江安。<span class="jiazhu">江安縣，屬南平郡，武帝太康元年分孱陵置。</span>杜曾與攀等北迎第五猗以拒廙。廙督諸軍討曾，復爲曾所敗。敦意攀承侃風旨，被甲持矛將殺侃，出而復還者數四。<span class="jiazhu">敗，補邁翻。被，皮義翻。復，扶又翻。</span>侃正色曰：<span class="yinhao">「使君雄斷，當裁天下，<span class="jiazhu">斷，丁亂翻。</span>何此不決乎！」</span>因起如廁。諮議參軍梅陶、長史陳頒言於敦曰：<span class="yinhao">「周訪與侃親姻，如左右手，<span class="jiazhu">訪與侃結友，以女妻侃子瞻。</span>安有斷人左手而右手不應者乎！」</span><span class="jiazhu">斷，丁管翻。</span>敦意解，乃設盛饌以餞之，<span class="jiazhu">饌，雛戀翻，又雛晥翻。</span>侃便夜發，敦引其子瞻爲參軍。</p>
<p class="em2 strong">初，交州刺史顧祕卒，州人以祕子壽領州事。帳下督梁碩起兵攻壽，殺之，碩遂專制交州。王機自以盜據廣州，<span class="jiazhu">見上卷懷帝永嘉六年。</span>恐王敦討之，更求交州。會杜弘詣機降，<span class="jiazhu">杜弘，杜弢將也，弢敗，弘走降機。降，戶江翻；下同。</span>敦欲因機以討碩，乃以降杜弘爲機功，轉交州刺史。機至鬱林，<span class="jiazhu">鬱林，秦桂林郡地，漢武帝平南越，更置鬱林郡；唐潯州桂平縣，古鬱林郡所治布山縣地也。</span>碩迎前刺史脩則子湛行州事以拒之。機不得進，乃更與杜弘及廣州將溫卲、交州秀才劉沈謀復還據廣州。陶侃至始興，<span class="jiazhu">吳孫晧甘露元年，分桂陽南部都尉立始興郡，治漢曲江縣，唐爲韶州。沈，持林翻。</span>州人皆言宜觀察形勢，不可輕進；侃不聽，直至廣州，<span class="jiazhu">廣州，治南海郡番禺縣。</span>諸郡縣皆已迎機矣。杜弘遣使僞降，侃知其謀，進擊弘，破之，遂執劉沈於小桂。<span class="jiazhu">秦置桂林郡，漢武帝改曰鬱林郡，治布山，桂林爲縣，屬焉。吳孫晧鳳凰三年，分立桂林郡，因謂桂林爲小桂。陶弘景曰：始興桂陽縣，卽是小桂。</span>遣督護許高討王機，走之。機病死于道，高掘其尸，斬之。諸將皆請乘勝擊溫卲，侃笑曰：<span class="yinhao">「吾威名已著，何事遣兵！但一函紙自定耳。」</span>乃下書諭之。卲懼而走，追獲於始興。杜弘詣王敦降，廣州遂平。</p>
<p class="em2 strong">侃在廣州無事，輒朝運百甓於齋外，<span class="jiazhu">甓，蒲歷翻，瓴甋也。</span>暮運於齋內。人問其故，答曰：<span class="yinhao">「吾方致力中原，過爾優逸，恐不堪事，故自勞耳。」</span></p>
<p class="em2 strong">王敦以杜弘爲將，寵任之。</p>
<p class="em2 strong"><span class="yinwen">18</span>九月，漢主聰使大鴻臚賜石勒弓矢，策命勒爲陝東伯，<span class="jiazhu">陝，失冉翻。</span>得專征伐，拜刺史、將軍、守宰，封列侯，歲盡集上。<span class="jiazhu">上，時掌翻。集其所授官爵及其人之姓名而上之。</span></p>
<p class="em2 strong"><span class="yinwen">19</span>漢大司馬曜寇北地，詔以麴允爲大都督、驃騎將軍以禦之。<span class="jiazhu">驃，匹妙翻。騎，奇寄翻。</span>冬，十月，以索綝爲尙書僕射、都督宮城諸軍事。曜進拔馮翊，太守梁肅奔萬年。<span class="jiazhu">秦櫟陽縣，漢高祖改曰萬年，屬馮翊，晉屬京兆。</span>曜轉寇上郡。麴允去黃白城，軍于靈武，<span class="jiazhu">漢北地郡之靈武縣也。</span>以兵弱，不敢進。</p>
<p class="em2 strong">帝屢徵兵於丞相保，保左右皆曰：<span class="yinhao">「蝮虵螫手，壯士斷腕。<span class="jiazhu"><span class="shu-ming">漢書</span>，齊王曰：<span class="yinhao">「蝮蠚手則斬手。」</span>蓋以爲不如此，則流毒於一身，至於死也。螫，音釋。斷，丁管翻；下同。腕，烏貫翻。</span>今胡寇方盛，且宜斷隴道以觀其變。」</span>從事中郎裴詵曰：<span class="yinhao">「今虵已螫頭，頭可斷乎！」</span>保乃以鎭軍將軍胡崧行前鋒都督，須諸軍集乃發。麴允欲奉帝往就保，索綝曰：<span class="yinhao">「保得天子，必逞其私志。」</span>乃止。於是自長安以西，不復貢奉朝廷，<span class="jiazhu">復，扶又翻。</span>百官飢乏，採稆以自存。<span class="jiazhu">稆，音呂；禾自生曰稆。</span></p>
<p class="em2 strong"><span class="yinwen">20</span>涼州軍士張冰得璽，文曰<span class="yinhao">「皇帝行璽」</span>，獻於張寔，僚屬皆賀。寔曰：<span class="yinhao">「是非人臣所得留。」</span>遣使歸于長安。<span class="jiazhu">晉諸征、鎭能知君臣之分者，張氏父子而已。璽，斯氏翻。</span></p>
<div class="yeartoc" id="year_toc_316"><p class="strong"><span class="section" id="title-5"><span data-head-description="孝愍皇帝下" data-head-level="h4" data-head-title="建興四年">四年</span></span><span class="biaozhusup" data-rel="">（丙子、三一六年）</span></p></div>
<p class="em2 strong"><span class="yinwen">1</span>春，正月，司徒梁芬議追尊吳王晏，右僕射索綝等引魏明帝詔以爲不可；<span class="jiazhu">魏明帝詔見七十一卷太和三年。</span>乃贈太保，諡曰孝。<span class="jiazhu"><span class="shu-ming">考異</span>曰：<span class="shu-ming">本傳</span>，<span class="yinhao">「晏諡敬王。」</span>今從<span class="shu-ming">愍帝紀</span>。</span></p>
<p class="em2 strong"><span class="yinwen">2</span>漢中常侍王沈、宣懷、中宮僕射郭猗等，<span class="jiazhu">沈，持林翻。</span>皆寵幸用事。漢主聰游宴後宮，或三日不醒，或百日不出；自去冬不視朝，政事一委相國粲，唯殺生、除拜乃使沈等入白之。沈等多不白，而自以其私意決之，故勳舊或不敍，而姦佞小人有數日至二千石者。軍旅歲起，將士無錢帛之賞，而後宮之家，賜及僮僕，動至數千萬。沈等車服、第舍踰於諸王，子弟中表爲守令者三十餘人，皆貪殘爲民害。<span class="jiazhu">謂他姓與沈等子弟有中表親者。沈，持林翻。守，式又翻。</span>靳準闔宗諂事之。</p>
<p class="em2 strong">郭猗與準皆有怨於太弟义，猗謂相國粲曰：<span class="yinhao">「殿下光文帝之世孫，主上之嫡子，四海莫不屬心，<span class="jiazhu">屬，之欲翻。</span>柰何欲以天下與太弟乎！且臣聞太弟與大將軍謀因三月上巳大宴作亂，事成，許以主上爲太上皇，大將軍爲皇太子，又許衞軍爲大單于。<span class="jiazhu">聰以子驥爲大將軍，子勱爲衞大將軍，皆粲弟也。又按時以子敷爲大將軍，敷卒後，乃以驥爲之。</span>三王處不疑之地，<span class="jiazhu">處，昌呂翻。</span>並握重兵，以此舉事，無不成者。然二王貪一時之利，不顧父兄，事成之後，主上豈有全理！殿下兄弟，固不待言；東宮、相國、單于，當在武陵兄弟，何肯與人也！<span class="jiazhu">武陵兄弟，當是义之諸子。相，息亮翻。單，音蟬。</span>今禍期甚迫，宜早圖之。臣屢言於主上，主上篤於友愛，以臣刀鋸之餘，終不之信，願殿下勿泄，密表其狀。殿下儻不信臣，可召將軍從事中郎王皮、衞軍司馬劉惇，假之恩意，許其歸首<span class="jiazhu">首，式救翻。</span>以問之，必可知也。」</span>粲許之。猗密謂皮、惇曰：<span class="yinhao">「二王逆狀，主上及相國具知之矣，卿同之乎？」</span>二人驚曰：<span class="yinhao">「無之。」</span>猗曰：<span class="yinhao">「茲事已決，吾憐卿親舊幷見族耳！」</span>因歔欷流涕。<span class="jiazhu">歔，音虛。欷，許旣翻，又音希。</span>二人大懼，叩頭求哀。猗曰：<span class="yinhao">「吾爲卿計，卿能用之乎？相國問卿，卿但云『有之』；若責卿不先啓，卿卽云『臣誠負死罪。然仰惟主上寬仁，殿下敦睦，苟言不見信，則陷於誣譖不測之誅，故不敢言也。』」</span>皮、惇許諾。粲召問之，二人至不同時，而其辭若一，粲以爲信然。</p>
<p class="em2 strong">靳準復說粲曰：<span class="yinhao">「殿下宜自居東宮<span class="jiazhu">時义居東宮。復，扶又翻。</span>以領相國，使天下早有所繫。今道路之言，皆云大將軍、衞將軍欲奉太弟爲變，期以季春；若使太弟得天下，殿下無容足之地矣。」</span>粲曰：<span class="yinhao">「爲之柰何？」</span>準曰：<span class="yinhao">「人告太弟爲變，主上必不信。宜緩東宮之禁，使賓客得往來；太弟雅好待士，<span class="jiazhu">好，呼到翻。</span>必不以此爲嫌，輕薄小人不能無迎合太弟之意爲之謀者。然後下官爲殿下露表其罪，<span class="jiazhu">爲，于僞翻。</span>殿下收其賓客與太弟交通者考問之，獄辭旣具，則主上無不信之理也。」</span>粲乃令卜抽引兵去東宮。<span class="jiazhu">去年聰令卜抽將兵監守東宮。</span></p>
<p class="em2 strong">少府陳休、左衞將軍卜崇，爲人清直，素惡沈等，<span class="jiazhu">惡，烏路翻；下同。</span>雖在公座，未嘗與語，沈等深疾之。侍中卜幹謂休、崇曰：<span class="yinhao">「王沈等勢力足以回天地，卿輩自料親賢孰與竇武、陳蕃？」</span><span class="jiazhu">言陳蕃之賢，竇武之親，且爲宦官所困，況休、崇等乎。</span>休、崇曰：<span class="yinhao">「吾輩年踰五十，職位已崇，唯欠一死耳！死於忠義，乃爲得所；安能俛首仾眉以事閹豎乎！<span class="jiazhu">仾，與低同，音都黎翻。</span>去矣卜公，勿復有言！」</span><span class="jiazhu">復，扶又翻；下同。</span></p>
<p class="em2 strong">二月，漢主聰出臨上秋閤，<span class="jiazhu">殿之西閤也。</span>命收陳休、卜崇及特進綦毋達、太中大夫公師彧、尙書王琰、田歆、大司農朱諧，<span class="jiaozhusup">【嚴：「諧」改「誕」。】</span>並誅之，皆宦官所惡也。卜幹泣諫曰：<span class="yinhao">「陛下方側席求賢，而一旦戮卿大夫七人，皆國之忠良，無乃不可乎！藉使休等有罪，陛下不下之有司，<span class="jiazhu">下，戶嫁翻。</span>暴明其狀，天下何從知之！詔尙在臣所，未敢宣露，<span class="jiazhu">卜幹爲侍中，詔經門下，因留之而諫。</span>願陛下熟思之！」</span>因叩頭流血。王沈叱幹曰：<span class="yinhao">「卜侍中欲拒詔乎！」</span>聰拂衣而入，免幹爲庶人。</p>
<p class="em2 strong">太宰河間王易、<span class="jiazhu"><span class="shu-ming">考異</span>曰：<span class="shu-ming">晉春秋</span><span class="yinhao">「易」</span>作<span class="yinhao">「士通」</span>。今從<span class="shu-ming">載記</span>。</span>大將軍勃海王敷、御史大夫陳元達、金紫光祿大夫西河王延等皆詣闕表諫曰：<span class="yinhao">「王沈等矯弄詔旨，欺誣日月，內諂陛下，外佞相國，威權之重，侔於人主，多樹姦黨，毒流海內。知休等忠臣，爲國盡節，<span class="jiazhu">爲，于僞翻。</span>恐發其姦狀，故巧爲誣陷。陛下不察，遽加極刑，痛徹天地，<span class="jiazhu">徹，敕列翻，通也。</span>賢愚傷懼。今遺晉未殄，巴、蜀不賓，石勒謀據趙、魏，曹嶷欲王全齊，<span class="jiazhu">嶷，魚力翻。王，于況翻。</span>陛下心腹四支，何處無患！乃復以沈等助亂，誅巫咸，戮扁鵲，臣恐遂成膏肓之疾，<span class="jiazhu">馬融曰：巫咸，殷巫也。扁鵲，古良醫也。秦醫緩視晉侯曰：<span class="yinhao">「疾不可爲也，居膏之上，肓之下，攻之不可，達之不及，藥不至焉。」</span>杜預曰：心下爲膏；肓，鬲也。徐曰：肓，音荒；<span class="shu-ming">說文</span>曰：心下鬲上也。扁，補典翻。</span>後雖救之，不可及已。請免沈等官，付有司治罪。」</span><span class="jiazhu">治，直之翻。</span>聰以表示沈等，笑曰：<span class="yinhao">「羣兒爲元達所引，遂成癡也。」</span>沈等頓首泣曰：<span class="yinhao">「臣等小人，過蒙陛下識拔，得灑掃閨閤；而王公、朝士疾臣等如讎，又深恨陛下。願以臣等膏鼎鑊，<span class="jiazhu">膏，居號翻，潤也。</span>則朝廷自然雍穆矣。」</span>聰曰：<span class="yinhao">「此等狂言常然，卿何足恨乎！」</span>聰問沈等於相國粲，粲盛稱沈等忠清；聰悅，封沈等爲列侯。</p>
<p class="em2 strong">太宰易又詣闕上疏極諫，聰大怒，手壞其疏。<span class="jiazhu">壞，音怪。</span>三月，易忿恚而卒。易素忠直，陳元達倚之爲援，得盡諫諍。及卒，元達哭之慟，曰：<span class="yinhao">「『人之云亡，邦國殄悴。』<span class="jiazhu"><span class="shu-ming">詩·大雅·瞻卬</span>之辭。悴，秦醉翻。</span>吾旣不復能言，安用默默苟生乎！」</span>歸而自殺。</p>
<p class="em2 strong"><span class="yinwen">3</span>初，代王猗盧愛其少子比延，欲以爲嗣，使長子六脩出居新平城，而黜其母。<span class="jiazhu">建興元年，猗盧築新平城。新平城，唐謂之新城，在朔州界。少，詩照翻。長，知兩翻。</span>六脩有駿馬，日行五百里，猗盧奪之，以與比延。六脩來朝，<span class="jiazhu">朝，直遙翻。</span>猗盧使拜比延，六脩不從。猗盧乃坐比延於其步輦，<span class="jiazhu">步輦，不駕馬，使人輓之。</span>使人導從<span class="jiazhu">從，才用翻。</span>出遊。六脩望見，以爲猗盧，伏謁路左；至，乃比延，六脩慙怒而去。猗盧召之不至，大怒，帥衆討之，爲六脩所敗。<span class="jiazhu">帥，讀曰率。敗，補邁翻。</span>猗盧微服逃民間，有賤婦人識之，遂爲六脩所弒。拓跋普根先守外境，聞難來赴，攻六脩，滅之。<span class="jiazhu">難，乃旦翻。</span></p>
<p class="em2 strong">普根代立，國中大亂，新舊猜嫌，迭相誅滅。左將軍衞雄、信義將軍箕澹，<span class="jiazhu">澹，徒覽翻，又徒濫翻。</span>久佐猗盧，爲衆所附，謀歸劉琨，乃言於衆曰：<span class="yinhao">「聞舊人忌新人悍戰，<span class="jiazhu">舊人，索頭部人也；新人，晉人及烏桓人也。悍，侯旰翻，又下罕翻。</span>欲盡殺之，將柰何？」</span>晉人及烏桓皆驚懼，曰：<span class="yinhao">「死生隨二將軍！」</span>乃與琨質子遵帥晉人及烏桓三萬家、馬牛羊十萬頭歸于琨。<span class="jiazhu">質，音致。帥，讀曰率；下同。</span>琨大喜，親詣平城撫納之，琨兵由是復振。</p>
<p class="em2 strong">夏，四月，普根卒。其子始生，普根母惟氏立之。<span class="jiazhu">惟氏，猗㐌之妻。</span></p>
<p class="em2 strong"><span class="yinwen">4</span>張寔下令：<span class="yinhao">「所部吏民有能舉其過者，賞以布帛羊米。」</span>賊曹佐高昌隗瑾曰：<span class="jiazhu">自漢以來，公府、方州、郡國諸曹，有掾，有屬，有佐史。<span class="shu-ming">前漢書·西域傳</span>，車師國有高昌壁。<span class="shu-ming">唐書</span>曰：高昌國，漢車師前王庭也，後破高昌，置西州。觀此，則河西張氏固嘗於高昌之地置郡縣，至後魏時始爲高昌國也。隗，五罪翻。</span><span class="yinhao">「今明公爲政，事無巨細，皆自決之，或興師發令，府朝不知；<span class="jiazhu">府朝，謂僚佐所集之處。朝，直遙翻。</span>萬一違失，謗無所分。羣下畏威，受成而已。如此，雖賞之千金，終不敢言也。謂宜少損聰明，<span class="jiazhu">少，詩照翻。</span>凡百政事，皆延訪羣下，使各盡所懷，然後采而行之，則嘉言自至，何必賞也！」</span>寔悅，從之；增瑾位三等。</p>
<p class="em2 strong">寔遣將軍王該帥步騎五千人援長安，且送諸郡貢計。<span class="jiazhu">貢，土物也；計，計帳也。</span>詔拜寔都督陝西諸軍事，<span class="jiazhu">陝，失冉翻。</span>以寔弟茂爲秦州刺史。</p>
<p class="em2 strong"><span class="yinwen">5</span>石勒使石虎攻劉演于廩丘，幽州刺史段匹磾使其弟文鴦救之；<span class="jiazhu">磾，丁奚翻。</span>虎拔廩丘，演奔文鴦軍，虎獲演弟啓以歸。</p>
<p class="em2 strong"><span class="yinwen">6</span>寧州刺史王遜，嚴猛喜誅殺。<span class="jiazhu">喜，許記翻。</span>五月，平夷太守雷炤、<span class="jiazhu">懷帝永嘉五年，遜表分牂柯、朱提、建寧，立平夷郡，卽漢平夷、鄨二縣之地。鄨，孟康音鱉。</span>平樂太守董霸<span class="jiazhu">平樂郡，證以<span class="shu-ming">隋志</span>，蓋置於越巂郡之邛部川，然不知誰所置也。樂，音洛。</span>帥三千餘家叛，降於成。<span class="jiazhu">帥，讀曰率。降，戶江翻。</span></p>
<p class="em2 strong"><span class="yinwen">7</span>六月，丁巳朔，日有食之。</p>
<p class="em2 strong"><span class="yinwen">8</span>秋，七月，漢大司馬曜圍北地太守麴昌，<span class="jiazhu">晉北地郡，領泥陽、富平二縣耳。</span>大都督麴允將步騎三萬救之。曜遶城縱火，煙起蔽天，使反間紿允曰：<span class="yinhao">「郡城已陷，往無及也！」</span>衆懼而潰。曜追敗允於磻石谷，<span class="jiazhu">間，古莧翻。敗，補邁翻。磻，蒲官翻。魏收<span class="shu-ming">地形志</span>，北地郡銅官縣有石槃山。</span>允奔還靈武，曜遂取北地。</p>
<p class="em2 strong">允性仁厚，無威斷，<span class="jiazhu">斷，丁亂翻。</span>喜以爵位悅人。<span class="jiazhu">喜，許記翻。</span>新平太守竺恢、始平太守楊像、扶風太守竺爽、安定太守焦嵩，皆領征、鎭，杖節，加侍中、常侍；村塢主帥，小者猶假銀青將軍之號；<span class="jiazhu">征、鎭，四征、四鎭將軍號也。銀青將軍，加將軍號而假以銀印、青綬。帥，音所類翻。</span>然恩不及下，故諸將驕恣而士卒離怨。關中危亂，允告急於焦嵩，嵩素侮允，曰：<span class="yinhao">「須允困，當救之。」</span></p>
<p class="em2 strong">曜進至涇陽，渭北諸城悉潰。<span class="jiazhu">涇陽縣，前漢屬安定郡。班<span class="shu-ming">志</span>曰：幵頭山在縣西，<span class="shu-ming">禹貢</span>涇水所出，東北至陽陵入渭，過郡三，行千六十里。此言曜至涇陽，渭北諸城悉潰，則其兵已在池陽、陽陵二縣間，言在涇水之陽，非安定之涇陽縣也。</span>曜獲建威將軍魯充、散騎常侍梁緯、少府皇甫陽。曜素聞充賢，募生致之，旣見，賜之酒曰：<span class="yinhao">「吾得子，天下不足定也！」</span>充曰：<span class="yinhao">「身爲晉將，國家喪敗，不敢求生。<span class="jiazhu">緯，于貴翻。將，子亮翻。喪，息浪翻。</span>若蒙公恩，速死爲幸。」</span>曜曰：<span class="yinhao">「義士也。」</span>賜之劍，令自殺。梁緯妻辛氏，美色，曜召見，將妻之，<span class="jiazhu">妻，如字。</span>辛氏大哭曰：<span class="yinhao">「妾夫已死，義不獨生，且一婦人而事二夫，明公又安用之！」</span>曜曰：<span class="yinhao">「貞女也。」</span>亦聽自殺，皆以禮葬之。</p>
<p class="em2 strong"><span class="yinwen">9</span>漢主聰立故張后侍婢樊氏爲上皇后，三后之外，佩皇后璽綬者復有七人。<span class="jiazhu">璽，斯氏翻。綬，音受。復，扶又翻；下同。據<span class="shu-ming">載記</span>，三后，二靳氏及劉氏、樊氏爲四。<span class="shu-ming">考異</span>曰：<span class="shu-ming">劉聰載記</span>曰<span class="yinhao">「四后之外」</span>。按時靳上皇后已死，唯三后耳。云四，誤也。</span>嬖寵用事，刑賞紊亂。<span class="jiazhu">嬖，卑義翻，又博計翻。紊，音問。</span>大將軍敷數涕泣切諫，<span class="jiazhu">數，所角翻。</span>聰怒曰：<span class="yinhao">「汝欲乃公速死邪，何以朝夕生來哭人！」</span>敷憂憤，發病卒。</p>
<p class="em2 strong">河東平陽大蝗，民流殍者什五六。石勒遣其將石越帥騎二萬屯幷州，招納流民，<span class="jiazhu">殍，被表翻。餓死於中野者曰殍，散而之他方者曰流。時勒蓋遣越屯上黨，招納幷州統內也。帥，讀曰率。騎，奇寄翻。</span>民歸之者二十萬戶。聰遣使讓勒，勒不受命，潛與曹嶷相結。<span class="jiazhu">嶷，魚力翻。</span></p>
<p class="em2 strong"><span class="yinwen">10</span>八月，漢大司馬曜逼長安。</p>
<p class="em2 strong"><span class="yinwen">11</span>九月，漢主宴羣臣於光極殿，引見太弟义。<span class="jiazhu">見，賢遍翻。</span>义容貌憔悴，鬢髮蒼然，涕泣陳謝，聰亦爲之慟哭；<span class="jiazhu">悴，秦醉翻。爲，于僞翻。</span>乃縱酒極歡，待之如初。</p>
<p class="em2 strong"><span class="yinwen">12</span>焦嵩、竺恢、宋哲皆引兵救長安，散騎常侍華輯監京兆、馮翊、弘農、上洛四郡兵，屯霸上，<span class="jiazhu">華，戶化翻。監，古銜翻。</span>皆畏漢兵強，不敢進。相國保遣胡崧將兵入援，擊漢大司馬曜於靈臺，破之。<span class="jiazhu"><span class="shu-ming">三輔黃圖</span>：周文王靈臺，在長安西四十里，高二丈，周回百二十步。</span>崧恐國威復振則麴、索勢盛，<span class="jiazhu">麴允、索綝也。索，昔各翻。</span>乃帥城西諸郡兵屯渭北不進，遂還槐里。<span class="jiazhu">槐里縣，漢屬扶風，晉屬始平郡。</span></p>
<p class="em2 strong">曜攻陷長安外城，麴允、索綝退保小城以自固。內外斷絕，城中飢甚，米斗直金二兩，人相食，死者太半，亡逃不可制，唯涼州義衆千人，守死不移。<span class="jiazhu">涼州義衆，張軌父子所遣兵也。</span>太倉有麴數十䴵，<span class="jiazhu">䴵，必郢翻。</span>麴允屑之爲粥以供帝，旣而亦盡。冬，十一月，帝泣謂允曰：<span class="yinhao">「今窮厄如此，外無救援，當忍恥出降，以活士民。」</span><span class="jiazhu">降，戶江翻；下同。</span>因歎曰：<span class="yinhao">「誤我事者，麴、索二公也！」</span>使侍中宗敞送降牋於曜。<span class="jiazhu"><span class="shu-ming">考異</span>曰：<span class="shu-ming">帝紀</span>作<span class="yinhao">「宋敞」</span>，今從<span class="shu-ming">晉春秋</span>。</span>索綝潛留敞，使其子說曜曰：<span class="yinhao">「今城中食猶足支一年，未易克也，<span class="jiazhu">說，輸芮翻。易，以豉翻。</span>若許綝以<span class="jiaozhusup">【章：甲十一行本「以」下有「車騎」二字；乙十一行本同；張校同，云無註本亦無。】</span>儀同、萬戶郡公者，請以城降。」</span>曜斬而送之，曰：<span class="yinhao">「帝王之師，以義行也。孤將兵十五年，未嘗以詭計敗人，<span class="jiazhu">敗，補邁翻。</span>必窮兵極勢，然後取之。今索綝所言如此，天下之惡一也，輒相爲戮之。<span class="jiazhu">爲，于僞翻。</span>若兵食審未盡者，便可勉強固守；<span class="jiazhu">強，其兩翻。</span>如其糧竭兵微，亦宜早寤天命。」</span></p>
<p class="em2 strong">甲午，宗敞至曜營；乙未，帝乘羊車，肉袒、銜璧、輿櫬出東門降。<span class="jiazhu">櫬，初覲翻。</span>羣臣號泣，攀車執帝手，帝亦悲不自勝。<span class="jiazhu">號，戶刀翻。勝，音升。</span>御史中丞馮翊吉朗歎曰：<span class="yinhao">「吾智不能謀，勇不能死，何忍君臣相隨，北面事賊虜乎！」</span>乃自殺。曜焚櫬受璧，使宗敞奉帝還宮。丁酉，遷帝及公卿以下於其營；辛丑，送至平陽。壬寅，漢主聰臨光極殿，帝稽首於前。<span class="jiazhu">稽，音啓。</span>麴允伏地慟哭，扶不能起，聰怒，囚之，允自殺。聰以帝爲光祿大夫，封懷安侯。以大司馬曜爲假黃鉞、大都督、督陝西諸軍事、太宰，封秦王。大赦，改元麟嘉。以麴允忠烈，贈車騎將軍，諡節愍侯。<span class="jiazhu">允則忠矣，然猶在吉朗之後乎！</span>以索綝不忠，斬于都市。<span class="jiazhu">平陽都市也。</span>尙書梁允、侍中梁濬等及諸郡守皆爲曜所殺，華輯奔南山。</p>
<p class="margin2">干寶論曰：昔高祖宣皇帝，以雄才碩量，應時而起，性深阻有若城府，而能寬綽以容納；行數術以御物，而知人善采拔。<span class="jiazhu">言胸中有城府者多不能寬容，任數用術者多不能用人，而宣帝能之也。</span>於是百姓與能，<span class="jiazhu">謂天下皆推其能，莫與爭也。</span>大象始構。<span class="jiazhu">劉良曰：象，法也；言晉之興成，大法從此始立也。</span>世宗承基，太祖繼業，威黜異圖，用融前烈。<span class="jiazhu">謂內誅李豐、夏侯玄，外平毌丘儉、文欽、諸葛誕。</span>至于世祖，遂享皇極，<span class="jiazhu">呂延濟曰：享，當也；皇極，天子位也。</span>仁以厚下，儉以足用，和而不弛，寬而能斷，<span class="jiazhu">斷，丁亂翻。</span>掩唐、虞之舊域，班正朔於八荒，<span class="jiazhu">八荒，謂八方之外，戎荒之地。</span>于時有<span class="yinhao">「天下無窮人」</span>之諺，<span class="jiazhu">呂向曰：言百姓盡富。</span>雖太平未洽，亦足以明民樂其生矣。<span class="jiazhu">樂，音洛。</span></p>
<p class="margin2">武皇旣崩，山陵未乾而變難繼起。宗子無維城之助，<span class="jiazhu">乾，音干。宗子，謂八王搆難。<span class="shu-ming">詩</span>曰：宗子維城。</span>師尹無具瞻之貴，<span class="jiazhu"><span class="shu-ming">詩</span>曰：赫赫師尹，民具爾瞻。</span>朝爲伊、周，夕成桀、跖；<span class="jiazhu">謂楊駿、衞瓘、張華等。</span>國政迭移於亂人，禁兵外散於四方，方岳無鈞石之鎭，關門無結草之固。<span class="jiazhu">三十斤爲鈞，四鈞爲石。<span class="shu-ming">左傳</span>：秦伐晉，晉魏顆敗秦師，獲杜回。顆夢老人結草以亢杜回，杜回躓而顚，故獲之。</span>戎、羯稱制，二帝失尊，何哉？樹立失權，託付非才，四維不張而苟且之政多也。<span class="jiazhu">賈誼<span class="shu-ming">策</span>曰：禮義廉恥，是謂四維，四維不張，國乃滅亡。</span></p>
<p class="margin2">夫基廣則難傾，根深則難拔，理節則不亂，膠結則不遷。<span class="jiazhu">李周翰曰：理節，謂政敎有條理、節度也。膠，固也。言君布仁惠之根基深廣，又不失理節，則人心固結而不可遷也。</span>昔之有天下者所以能長久，用此道也。周自后稷愛民，十六王而武始君之，<span class="jiazhu">后稷子不窋，不窋子鞠，鞠子公劉，公劉子慶節，慶節子皇僕，皇僕子差弗，差弗子毀隃，毀隃子公非，公非子高圉，高圉子亞圉，亞圉子公叔祖類，公叔祖類子古公亶父，古公亶父子季歷，季歷子文王，文王子武王，凡十六王。</span>其積基樹本，如此其固。今晉之興也，其創基立本，固異於先代矣。加以朝寡純德之人，鄕乏不貳之老，<span class="jiazhu"><span class="shu-ming">周官</span>有鄕老；不貳，謂不貳過者。朝，直遙翻。</span>風俗淫僻，恥尙失所。<span class="jiazhu">言所恥者非所恥，所尙者非所尙也。</span>學者以莊、老爲宗而黜<span class="shu-ming">六經</span>，談者以虛蕩爲辨而賤名檢，行身者以放濁爲通而狹節信，進仕者以苟得爲貴而鄙居正，當官者以望空爲高而笑勤恪。<span class="jiazhu">呂延濟曰：望空，謂不識是非，但望空署名而已。</span>是以劉頌屢言治道，傅咸每糾邪正，<span class="jiazhu">頌、咸事並見<span class="shu-ming">武紀</span>、<span class="shu-ming">惠記</span>。治，直吏翻。</span>皆謂之俗吏；其倚杖虛曠，依阿無心者，皆名重海內。若夫文王日昃不暇食，仲山甫夙夜匪懈者，蓋共嗤黜以爲灰塵矣！<span class="jiazhu">文王自朝至于日中昃，不遑暇食，用咸和萬民。仲山甫夙夜匪懈以事一人。</span>由是毀譽亂於善惡之實，情慝奔於貨欲之塗，選者爲人擇官，官者爲身擇利，<span class="jiazhu">呂延濟曰：言選者不復爲官擇賢，爲官者但擇所利而趨。譽，音余。爲，于僞翻。</span>世族貴戚之子弟，陵邁超越，不拘資次。悠悠風塵，皆奔競之士；列官千百，無讓賢之舉。子眞著<span class="shu-ming">崇讓</span>而莫之省，<span class="jiazhu">劉寔，字子眞；<span class="shu-ming">崇讓論</span>見八十二卷武帝太康十年。省，悉景翻。</span>子雅制九班而不得用。<span class="jiazhu">劉頌，字子雅。九班之制見同上。</span>其婦女不知女工，任情而動，有逆干舅姑，有殺戮妾媵，<span class="jiazhu">二事皆賈后爲之倡。</span>父兄弗之罪也，天下莫之非也。禮法刑政，於此大壞，<span class="yinhao">「國之將亡，本必先顚，」</span>其此之謂乎！<span class="jiazhu"><span class="shu-ming">左傳</span>曰：國將亡，本必先顚，而後枝葉從之。</span></p>
<p class="margin2">故觀阮籍之行而覺禮敎崩弛之所由，<span class="jiazhu">事見七十八卷魏元帝景元三年。行，下孟翻。</span>察庾純、賈充之爭而見師尹之多僻，<span class="jiazhu">事七十九卷武帝泰始七年、八年。</span>考平吳之功而知將帥之不讓，思郭欽之謀而寤戎狄之有釁，<span class="jiazhu">平吳爭功及郭欽疏，並見八十一卷武帝太康元年。</span>覽傅玄、劉毅之言而得百官之邪，<span class="jiazhu">傅玄、劉毅，武帝時爲司隸，前後糾核，不避貴游，因其所言而得百官之邪也。</span>核傅咸之奏、<span class="shu-ming">錢神</span>之論而覩寵賂之彰。<span class="jiazhu">傅咸奏見八十二卷惠帝元康四年；<span class="shu-ming">錢神論</span>見八十三卷元康九年。</span>民風國勢，旣已如此，雖以中庸之才、守文之主治之，<span class="jiazhu">劉良曰：中庸，謂非賢非愚之才；守文，謂守常平治世之主也。治，直之翻。</span>猶懼致亂，況我惠帝以放蕩之德臨之哉！懷帝承亂卽位，羈以強臣；愍帝奔播之後，徒守虛名。天下之勢旣去，非命世之雄材，不能復取之矣！</p>
<p class="em2 strong"><span class="yinwen">13</span>石勒圍樂平太守韓據于坫城，<span class="jiazhu">楊正衡曰：坫，丁念翻。余按武帝泰始中，分上黨、太原置樂平郡，治沾縣。沾縣，漢屬上黨郡。魏收<span class="shu-ming">地形志</span>，樂平縣有沾城。師古曰：沾，音他兼翻。<span class="shu-ming">載記</span>誤作<span class="yinhao">「坫」</span>，當讀從顏音。</span>據請救於劉琨。琨新得拓跋猗盧之衆，欲因其銳氣以討勒。箕澹、衞雄諫曰：<span class="jiazhu">澹，徒覽翻，又徒濫翻。</span><span class="yinhao">「此雖晉民，久淪異域，未習明公之恩信，恐其難用。不若且內收鮮卑之餘穀，<span class="jiazhu">拓跋，鮮卑也。</span>外抄胡賊之牛羊，<span class="jiazhu">胡，謂劉、石也。抄，禁交翻。</span>閉關守險，務農息兵，待其服化感義，然後用之，則功無不濟矣。」</span>琨不從，悉發其衆，命澹帥步騎二萬爲前驅，琨屯廣牧，爲之聲援。<span class="jiazhu">廣牧縣，漢屬朔方郡；漢末省朔方，置廣牧縣於陘南，屬新興郡，非廣牧縣故地也。帥，讀曰率。</span></p>
<p class="em2 strong">石勒聞澹至，將逆擊之。或曰：<span class="yinhao">「澹士馬精強，其鋒不可當，不若且引兵避之，深溝高壘以挫其銳，必獲萬全。」</span>勒曰：<span class="yinhao">「澹兵雖衆，遠來疲弊，號令不齊，何精強之有！今寇敵垂至，何可捨去！大軍一動，豈易中還！<span class="jiazhu">易，以豉翻。</span>若澹乘我之退而逼之，顧逃潰不暇，焉得深溝高壘乎！<span class="jiazhu">焉，於虔翻。</span>此自亡之道也。」</span>立斬言者。以孔萇爲前鋒都督，令三軍：<span class="yinhao">「後出者斬！」</span>勒據險要，設疑兵於山上，前設二伏，出輕騎與澹戰，陽爲不勝而走。澹縱兵追之，入伏中。勒前後夾擊澹軍，大破之，獲鎧馬萬計。澹、雄帥騎千餘奔代郡，<span class="jiazhu">帥，讀曰率；下同。</span>韓據棄城走，幷土震駭。</p>
<p class="em2 strong"><span class="yinwen">14</span>十二月，乙卯朔，日有食之。<span class="jiazhu"><span class="shu-ming">考異</span>曰：<span class="shu-ming">帝紀</span>、<span class="shu-ming">天文志</span>，皆誤作<span class="yinhao">「甲申朔」</span>。<span class="shu-ming">宋志</span><span class="yinhao">「乙卯朔」</span>，與<span class="shu-ming">長曆</span>合。今從之。</span></p>
<p class="em2 strong"><span class="yinwen">15</span>司空長史李弘以幷州降石勒。<span class="jiazhu">劉琨爲司空，以弘爲長史。幷州，時治陽曲。</span>劉琨進退失據，不知所爲，段匹磾遣信邀之，己未，琨帥衆從飛狐奔薊。<span class="jiazhu">恆山在常山上曲陽縣西北，有阪，號飛狐口。磾，丁奚翻。薊，音計。</span>匹磾見琨，甚相親重，與之結婚，約爲兄弟。勒分徙陽曲、樂平民于襄國，置守宰而還。</p>
<p class="em2 strong">孔萇攻箕澹于代郡，殺之。<span class="jiazhu">據<span class="shu-ming">載記</span>，萇攻澹於桑乾，則此代郡乃後魏之代郡，非漢、晉之代郡也。</span></p>
<p class="em2 strong">萇等攻賊帥馬嚴、馮䐗，<span class="jiazhu">帥，所類翻。䐗，張如翻。嚴、䐗蓋爲盜於幽、冀之間。</span>久而不克。司、冀、幷、兗流民數萬戶在遼西，迭相招引，民不安業。勒問計於濮陽侯張賓，賓曰：<span class="yinhao">「嚴、䐗本非公之深仇，流民皆有戀本之志，今班師振旅，選良牧守使招懷之，則幽、冀之寇可不日而清，遼西流民將相帥而至矣。」</span>勒乃召萇等歸，以武遂令李回爲易北督護，兼高陽太守。<span class="jiazhu">武遂縣，前漢屬河間國，後漢、晉屬安平國。易北，易水以北也。高陽縣，前漢屬涿郡，後漢屬河間國，武帝泰始元年分置高陽國。應劭曰：在高河之陽。</span>馬嚴士卒素服回威德，多叛嚴歸之，嚴懼而出走，赴水死。馮䐗帥其衆降。<span class="jiazhu">帥，讀曰率。</span>回徙居易京，<span class="jiazhu">易京，公孫瓚所築。</span>流民歸之者相繼於道。勒喜，封回爲弋陽子，增張賓邑千戶，進位前將軍；賓固辭不受。</p>
<p class="em2 strong"><span class="yinwen">16</span>丞相睿聞長安不守，出師露次，<span class="jiazhu">露次者，出宿于野，上無屋宇。</span>躬擐甲冑，<span class="jiazhu">擐，音宦。</span>移檄四方，刻日北征。以漕運稽期，<span class="jiaozhusup">【章：甲十一行本「期」下有「丙寅」二字；乙十一行本同；退齋校同。】</span>斬督運令史淳于伯。刑者以刀拭柱，血逆流上，至柱末二丈餘而下，<span class="jiazhu">上，時掌翻；下同。</span>觀者咸以爲冤。丞相司直劉隗上言：<span class="yinhao">「伯罪不至死，請免從事中郎周莚等官。」</span>於是右將軍王導等上疏引咎，請解職。睿曰：<span class="yinhao">「政刑失中，皆吾闇塞所致。」</span><span class="jiazhu">塞，悉則翻。</span>一無所問。</p>
<p class="em2 strong">隗性剛訐，當時名士多被彈劾，<span class="jiazhu">訐，居謁翻。被，皮義翻。彈，徒丹翻。劾，戶槪翻，又戶得翻。</span>睿率容貸，由是衆怨皆歸之。南中郎將王含，敦之兄也，以族強位顯，驕傲自恣，一請參佐及守長至二十許人，多非其才，<span class="jiazhu">守，式又翻。長，知兩翻。</span>隗劾奏含，文致甚苦，<span class="jiazhu">深文以致其罪。</span>事雖被寢，而王氏深忌疾之。<span class="jiazhu">爲王敦請誅劉隗張本。</span></p>
<p class="em2 strong"><span class="yinwen">17</span>丞相睿以邵續爲冀州刺史。續女壻廣平劉遐聚衆河、濟之間，<span class="jiazhu">濟，子禮翻。</span>睿以遐爲平原內史。</p>
<p class="em2 strong"><span class="yinwen">18</span>托跋普根之子又卒，<span class="jiazhu">托，與拓通，魏收<span class="shu-ming">魏書</span>本作<span class="yinhao">「托跋」</span>。</span>國人立其從父鬱律。<span class="jiazhu">從，才用翻。</span></p>
</div></body></html>