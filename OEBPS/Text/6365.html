<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百二十一・唐紀三十七・肅宗文明武德大聖大宣孝皇帝下之上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀三十七">唐紀三十七</span></span></h1>
<p><span class="jiazhu">起屠維大淵獻<span class="biaozhusup" data-rel="">（己亥）</span>，盡上章困敦<span class="biaozhusup" data-rel="">（庚子）</span>，凡二年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="肅宗文明武德大聖大宣孝皇帝下之上">肅宗文明武德大聖大宣孝皇帝下之上</span></span></h5>
<div class="yeartoc" id="year_toc_759"><p class="strong"><span class="section" id="title-3"><span data-head-description="肅宗文明武德大聖大宣孝皇帝下之上" data-head-level="h4" data-head-title="乾元二年">乾元二年</span></span><span class="biaozhusup" data-rel="">（己亥、七五九年）</span></p></div>
<p class="em2 strong"><span class="yinwen">1</span>春，正月，己巳朔，史思明築壇於魏州城北，自稱大聖燕王；以周摯爲行軍司馬。<span class="jiazhu"><span class="shu-ming">考異</span>曰：<span class="shu-ming">河洛春秋</span>作<span class="yinhao">「周萬至」</span>，<span class="shu-ming">邠志</span>作<span class="yinhao">「周至」</span>，<span class="shu-ming">舊傳</span>作<span class="yinhao">「周贄」</span>。今從<span class="shu-ming">實錄</span>。</span>李光弼曰：<span class="yinhao">「思明得魏州而按兵不進，此欲使我懈惰，而以精銳掩吾不備也。請與朔方軍同逼魏城，求與之戰，彼懲嘉山之敗，<span class="jiazhu">嘉山之敗，事見二百十八卷至德元載。</span>必不敢輕出。得曠日引久，則鄴城必拔矣。慶緒已死，彼則無辭以用其衆也。」</span>魚朝恩以爲不可，乃止。<span class="jiazhu">使用光弼之計，安有滏水之潰乎！朝，直遙翻。</span></p>
<p class="em2 strong"><span class="yinwen">2</span>戊寅，上祀九宮貴神，<span class="jiazhu">李心傳曰：九宮貴神者，太一、攝提、權主、招搖、天符、青龍、咸池、太陰、天一。宋白曰：九宮貴神，其說本之<span class="shu-ming">黃帝九宮經</span>、蕭吉<span class="shu-ming">五行大義</span>。</span>用王璵之言也。乙卯，耕藉田。<span class="jiazhu"><span class="yinhao">「乙卯」</span>，當作<span class="yinhao">「乙酉」</span>。</span></p>
<p class="em2 strong"><span class="yinwen">3</span>鎭西節度使李嗣業攻鄴城，爲流矢所中，<span class="jiazhu">中，竹仲翻。</span>丙申，薨；兵馬使荔非元禮代將其衆。<span class="jiazhu">將，卽亮翻。</span>初，嗣業表段秀實爲懷州長史，知留後事。<span class="jiazhu">李嗣業以鎭西、北庭兵屯懷州，會師攻鄴，以段秀實知留後事。</span>時諸軍屯戍日久，財竭糧盡，秀實獨運芻粟，募兵市馬以奉鎭西行營，相繼於道。</p>
<p class="em2 strong"><span class="yinwen">4</span>二月，壬子，月食，旣。<span class="jiazhu"><span class="shu-ming">春秋</span>之法：書日食，不書月食。日，君象也。此因張后之專橫而書月食。<span class="shu-ming">記</span>曰：男敎不脩，陽事不得，謫見於天，日爲之食；婦順不脩，陰事不得，謫見於天，月爲之食。是故日食，則天子素服而脩六官之職，蕩天下之陽事；月食，則后素服而脩六宮之職，蕩天下之陰事。故天子之與后，猶日之與月，陰之與陽，相須而成者也。是後月食皆書於<span class="shu-ming">目錄</span>上方。</span>先是百官請加皇后尊號曰<span class="yinhao">「輔聖」</span>，<span class="jiazhu">先，悉薦翻。<span class="shu-ming">考異</span>曰：<span class="shu-ming">舊紀</span>作<span class="yinhao">「翊聖」</span>，今從<span class="shu-ming">實錄</span>。</span>上以問中書舍人李揆，對曰：<span class="yinhao">「自古皇后無尊號，惟韋后有之，<span class="jiazhu">韋后事見二百八卷中宗景龍元年。</span>豈足爲法！」</span>上驚曰：<span class="yinhao">「庸人幾誤我！」</span>會月食，事遂寢。后與李輔國相表裏，橫於禁中，<span class="jiazhu">幾，居依翻。橫，戶孟翻。</span>干豫政事，請託無窮，上頗不悅，而無如之何。</p>
<p class="em2 strong"><span class="yinwen">5</span>郭子儀等九節度使圍鄴城，築壘再重，穿塹三重，<span class="jiazhu">重，直龍翻。</span>壅漳水灌之。城中井泉皆溢，構棧而居，自冬涉春，安慶緒堅守以待史思明，食盡，一鼠直錢四千，淘牆䴬及馬矢以食馬。<span class="jiazhu">䴬，與職翻。先以麥䴬雜土築牆，今圍急乏芻，故淘䴬以飼馬。食，祥吏翻。</span>人皆以爲克在朝夕，而諸軍旣無統帥，<span class="jiazhu">帥，所類翻。</span>進退無所稟；<span class="jiazhu">稟，稟令也。稟，必錦翻。行軍進退，必稟令於主帥，今諸軍無所稟也。</span>城中人欲降者，礙水深，不得出。<span class="jiazhu">降，戶江翻。</span>城久不下，上下解體。<span class="jiazhu">師老勢屈，故解體。</span></p>
<p class="em2 strong">思明乃自魏州引兵趣鄴，<span class="jiazhu">果如李光弼之言。趨，七喻翻。</span>使諸將去城各五十里爲營，每營擊鼓三百面，遙脅之。又每營選精騎五百，日於城下抄掠，<span class="jiazhu">騎，奇寄翻。抄，楚交翻。</span>官軍出，輒散歸其營；諸軍人馬牛車日有所失，樵採甚艱，晝備之則夜至，夜備之則晝至。時天下饑饉，轉餉者南自江、淮，西自幷、汾，舟車相繼。思明多遣壯士竊官軍裝號，督趣運者，<span class="jiazhu">趣，讀曰促。</span>責其稽緩，妄殺戮人，運者駭懼；舟車所聚，則則密縱火焚之；往復聚散，自相辨識，而官軍邏捕不能察也。<span class="jiazhu">邏，郎佐翻。</span>由是諸軍乏食，人思自潰。思明乃引大軍直抵城下，<span class="jiazhu">觀史思明用兵，所謂盜亦有道焉。</span>官軍與之刻日決戰。</p>
<p class="em2 strong">三月，壬申，官軍步騎六十萬陳於安陽河北，<span class="jiazhu">陳，讀曰陣；下布陳同。滏水逕安陽縣而東流，謂之安陽河。</span>思明自將精兵五萬敵之，<span class="jiazhu">將，卽亮翻。</span>諸軍望之，以爲遊軍，未介意。思明直前奮擊，李光弼、王思禮、許叔冀、魯炅先與之戰，殺傷相半；魯炅中流矢。<span class="jiazhu">中，竹仲翻。</span>郭子儀承其後，未及布陳，大風忽起，吹沙拔木，天地晝晦，咫尺不相辨，兩軍大驚，官軍潰而南，賊潰而北，棄甲仗輜重委積於路。<span class="jiazhu">史言滏水之戰，天未悔禍，非戰之罪。使皆如李光弼、王思禮，在亂能整，則其失亡，不至於甚。重，直用翻。</span>子儀以朔方軍斷河陽橋保東京。<span class="jiazhu">斷，音短。</span>戰馬萬匹，惟存三千；甲仗十萬，遺棄殆盡。東京士民驚駭，散奔山谷；留守崔圓、河南尹蘇震等官吏南奔襄、鄧；<span class="jiazhu">守，式又翻。襄、鄧二州，屬山南東道。</span>諸節度各潰歸本鎭。士卒所過剽掠，<span class="jiazhu">剽，匹妙翻。</span>吏不能止，旬日方定。惟李光弼、王思禮整勒部伍，全軍以歸。<span class="jiazhu"><span class="shu-ming">考異</span>曰：<span class="shu-ming">邠志</span>曰：<span class="yinhao">「史思明自稱燕王。牙前兵馬使吳思禮曰：『思明果反。蓋蕃將也，安肯盡節於國家！』因目左武鋒使僕固懷恩。懷恩色變，陰恨之。三月六日，史思明輕兵抵相州，郭公率諸軍禦之，戰于萬金驛。賊分馬軍並滏而西，郭公使僕固懷恩以蕃、渾馬軍邀擊，破之。還遇吳思禮於陣，射殺之，呼曰：『吳思禮陣沒。』其夕，收軍，郭公疑懷恩爲變，遂脫身先去。諸軍相繼潰于城下。」</span>今從<span class="shu-ming">實錄</span>。</span></p>
<p class="em2 strong">子儀至河陽，將謀城守，師人相驚，又奔缺門。<span class="jiazhu"><span class="shu-ming">水經註</span>：穀水出弘農澠池縣南，又東逕新安縣故城南，又東逕千秋亭南，又東逕缺門山，山阜之不接者里餘，故得是名。</span>諸將繼至，衆及數萬，議捐東京，退保蒲、陝。<span class="jiazhu">將，卽亮翻。捐，于專翻。陝，失冉翻。蒲、陝二州夾河，潼關控其險，可以禦敵，故議退保之。</span>都虞候張用濟曰：<span class="yinhao">「蒲、陝荐饑，不如守河陽，賊至，倂力拒之。」</span>子儀從之。使都遊奕使靈武韓遊瓌將五百騎前趣河陽，<span class="jiazhu">使，疏吏翻。瓌，古回翻。騎，奇寄翻。趣，七喻翻。</span>用濟以步卒五千繼之。周摯引兵爭河陽，後至，不得入而去。用濟役所部兵築南、北兩城而守之。<span class="jiazhu">是後李光弼雖斬張用濟而守河陽，則實張用濟定計於其先也。</span>段秀實帥將士妻子及公私輜重自野戍渡河，待命於河清之南岸，<span class="jiazhu">野戍，卽野水渡，置戍守之，因謂之野戍。河清縣，本屬河南尹，本大基縣，武德二年置，八年省，咸亨四年復分河南洛陽、新安、王屋、濟源、河陽置大基，先天元年更名河清。帥，讀曰率。將，卽亮翻。輜，莊持翻。重，直用翻。</span>荔非元禮至而軍焉。諸將各上表謝罪，<span class="jiazhu">上，時掌翻。</span>上皆不問，惟削崔圓階封，<span class="jiazhu">崔圓先封趙國公，實封戶五百。國公，從一品，階比開府儀同三司。</span>貶蘇震爲濟王府長史，削銀青階。<span class="jiazhu">濟王環，上弟也。濟，子禮翻。長，知兩翻。</span></p>
<p class="em2 strong">史思明審知官軍潰去，自沙河收整士衆，還屯鄴城南。<span class="jiazhu">史思明之兵潰而北去，至沙河，知官軍的去，乃收整其衆而南。使官軍於滏水驚潰之後，各能收兵還營，堅壁而圍守鄴城，思明未敢南也。沙河縣，隋分龍岡縣置，唐屬邢州，在鄴城西北二百餘里。還，音旋，又音如字。</span>安慶緒收子儀營中糧，得六七萬石，與孫孝哲、崔乾祐謀閉門更拒思明。諸將曰：<span class="yinhao">「今日豈可復背史王乎！」</span><span class="jiazhu">復，扶又翻。背，蒲妹翻。</span>思明不與慶緒相聞，又不南追官軍，但日於軍中饗士。張通儒、高尙等言於慶緒曰：<span class="yinhao">「史王遠來，臣等皆應迎謝。」</span><span class="jiazhu">應，乙陵翻。</span>慶緒曰：<span class="yinhao">「任公蹔往。」</span>思明見之涕泣，厚禮而歸之。經三日，慶緒不至。思明密召安太清令誘之，<span class="jiazhu">蹔，與暫同。令，力丁翻。誘，音酉。</span>慶緒窘蹙，不知所爲，乃遣太清上表稱臣於思明，請待解甲入城，奉上璽綬。<span class="jiazhu">窘，巨隕翻。上，時掌翻。璽，斯氏翻。綬，音受。</span>思明省表，曰：<span class="yinhao">「何至如此！」</span>因出表徧示將士，咸稱萬歲。<span class="jiazhu">省，昔景翻。思明出慶緒表徧示將士，以觀其情向背。</span>乃手疏唁慶緒<span class="jiazhu">疏，所據翻。唁，魚戰翻，弔生曰唁。</span>而不稱臣，且曰：<span class="yinhao">「願爲兄弟之國，更作藩籬之援。鼎足而立，猶或庶幾；北面之禮，固不敢受。」</span>幷封表還之。慶緒大悅，因請歃血同盟，思明許之。慶緒以三百騎詣思明營，思明令軍士擐甲執兵以待之，<span class="jiazhu">幾，居希翻。歃，色甲翻。騎，奇寄翻。擐，音宦。</span>引慶緒及諸弟入至庭下。慶緒再拜稽首曰：<span class="yinhao">「臣不克荷負，<span class="jiazhu">稽，音啓。荷，下可翻，又如字。</span>棄失兩都，久陷重圍，<span class="jiazhu">重，直龍翻。</span>不意大王以太上皇之故，<span class="jiazhu">慶緒尊祿山爲太上皇，見二百十九卷至德元載。</span>遠垂救援，使臣應死復生，<span class="jiazhu">復，扶又翻，又如字。</span>摩頂至踵，無以報德。」</span>思明忽震怒曰：<span class="yinhao">「棄失兩都，亦何足言。爾爲人子，殺父奪其位，天地所不容。吾爲太上皇討賊，<span class="jiazhu">吾爲，音于僞翻。</span>豈受爾佞媚乎！」</span>卽命左右牽出，幷其四弟及高尙、孫孝哲、崔乾祐皆殺之；張通儒、李庭望等悉授以官。思明勒兵入鄴城，收其士馬，以府庫賞將士，慶緒先所有州、縣及兵皆歸於思明。遣安太清將兵五千取懷州，因留鎭之。思明欲遂西略，慮根本未固，乃留其子朝義守相州，<span class="jiazhu">朝，直遙翻。</span>引兵還范陽。</p>
<p class="em2 strong"><span class="yinwen">6</span>甲申，回紇骨啜特勒、帝德等十五人自相州奔還西京，上宴之於紫宸殿，<span class="jiazhu">宋敏求<span class="shu-ming">長安志</span>：宣政殿北曰紫宸門，內有紫宸殿，卽內衙之正殿。</span>賞賜有差。庚寅，骨啜特勒等辭還行營。</p>
<p class="em2 strong"><span class="yinwen">7</span>辛卯，以荔非元禮爲懷州刺史，權知鎭西、北庭行營節度使。元禮復以段秀實爲節度判官。<span class="jiazhu">復，扶又翻。</span></p>
<p class="em2 strong"><span class="yinwen">8</span>甲午，以兵部侍郎呂諲同平章事。乙未，以中書侍郎、同平章事苗晉卿爲太子太傅，王璵爲刑部尙書，皆罷政事。以京兆尹李峴行吏部尙書，中書舍人兼禮部侍郎李揆爲中書侍郎，及戶部侍郎第五琦並同平章事。上於峴恩意尤厚，峴亦以經濟爲己任，軍國大事多獨決於峴。<span class="jiazhu">爲李輔國忌峴，不得久於相位張本。</span>於是京師多盜，李輔國請選羽林騎士五百以備巡邏。<span class="jiazhu">邏，郎佐翻。</span>李揆上疏曰：<span class="yinhao">「昔西漢以南北軍相制，故周勃因南軍入北軍，遂安劉氏。<span class="jiazhu">周勃安劉，事見<span class="shu-ming">漢高后紀</span>。李揆謂勃因南軍入北軍，考其本末，恐不如此。</span>皇朝置南、北牙，文武區分，以相伺察。今以羽林代金吾警夜，忽有非常之變，將何以制之！」</span>乃止。<span class="jiazhu">金吾衞，屬南牙；羽林衞，屬北牙。金吾掌巡徼，李輔國欲以羽林軍奪其職，故李揆以爲言。朝，直遙翻。</span></p>
<p class="em2 strong"><span class="yinwen">9</span>丙申，以郭子儀爲東畿、山東、河東諸道元帥，權知東京留守。<span class="jiazhu">東畿，謂東京畿。山東，謂河南、河北。河東，自蒲、絳北至幷、代。</span>以河西節度使來瑱行陝州刺史，充陝、虢、華州節度使。<span class="jiazhu">來瑱徙河西，未行，而相州師潰，因使之鎭陝以守關。然瑱尋徙襄陽。華，戶化翻。</span></p>
<p class="em2 strong"><span class="yinwen">10</span>夏，四月，庚子，澤潞節度使王思禮破史思明將楊旻於潞城東。<span class="jiazhu">潞城縣，屬潞州，隋開皇十六年置，春秋潞子所邑也。<span class="shu-ming">九域志</span>：潞城在潞州東北四十里。</span></p>
<p class="em2 strong"><span class="yinwen">11</span>太子詹事李輔國，自上在靈武，判元帥行軍司馬事，侍直帷幄，宣傳詔命，四方文奏，寶印符契，晨夕軍號，一以委之。及還京師，專掌禁兵，常居內宅，<span class="jiazhu">內宅，蓋在禁中，輔國止宿之署舍也。</span>制敕必經輔國押署，然後施行，宰相百司非時奏事，皆因輔國關白、承旨。常於銀臺門決天下事，<span class="jiazhu"><span class="shu-ming">雍錄</span>：按<span class="shu-ming">六典·大明宮圖</span>，有左、右銀臺門。左銀臺門直紫宸殿之東，右銀臺門直紫宸殿之西。又考閣本<span class="shu-ming">大明宮圖</span>，右銀臺門內卽翰林院、麟德殿，又東歷內侍別省、延英殿、光順門而後至紫宸殿。自左銀臺門西入，歷溫室、浴堂殿、綾綺殿而後至紫宸殿。紫宸殿在宣政殿後，當大明宮正中。右銀臺門在宮城西面，左銀臺門在宮城東面，以地望準之，正直紫宸東、西耳。</span>事無大小，輔國口爲制敕，寫付外施行，事畢聞奏。又置察事數十人，潛令於人間聽察細事，卽行推按；有所追索，諸司無敢拒者。御史臺、大理寺重囚，或推斷未畢，輔國追詣銀臺，一時縱之。<span class="jiazhu">索，山客翻。斷，丁亂翻。</span>三司、府、縣鞫獄，皆先詣輔國咨稟，輕重隨意，稱制敕行之，莫敢違者。宦官不敢斥其官，皆謂之五郎。李揆山東甲族，見輔國執子弟禮，謂之五父。<span class="jiazhu">李揆裔出隴西，其先客居滎陽，遂爲山東甲族。李輔國，第五。</span></p>
<p class="em2 strong">及李峴爲相，於上前叩頭，論制敕皆應由中書出，具陳輔國專權亂政之狀，上感寤，賞其正直；<span class="jiazhu">峴，戶典翻。相，息亮翻。</span>輔國行事，多所變更，<span class="jiazhu">更，工衡翻。</span>罷其察事。輔國由是讓行軍司馬，請歸本官，<span class="jiazhu">本官，太子詹事。</span>上不許。<span class="jiaozhusup">【章：甲十六行本「許」下有「壬寅」二字；乙十一行本同；張校同，云無註本亦無。】</span>制：<span class="yinhao">「比緣軍國務殷，或宣口敕處分。<span class="jiazhu">比，毗至翻。處，昌呂翻。分，扶問翻。</span>諸色取索及杖配囚徒，自今一切並停。如非正宣，並不得行。<span class="jiazhu">索，山客翻。正宣，宣命。凡出宣命，有底在中書，可以檢覆，謂之正宣。</span>中外諸務，各歸有司。英武軍虞候及六軍諸使、諸司等，比來或因論競，懸自追攝，<span class="jiazhu">英武軍，殿前射生手也，置虞候以統之。六軍，北門六軍也。諸使，內諸使也。諸司，內諸司也。使，疏吏翻。論，盧昆翻。</span>自今須一切經臺、府。<span class="jiazhu">臺，御史臺。府，京兆府。</span>如所由處斷不平，<span class="jiazhu">處，昌呂翻。斷，丁亂翻。</span>聽具狀奏聞。諸律令除十惡、殺人、姦、盜、造僞外，餘煩宂一切删除，仍委中書、門下與法官詳定聞奏。」</span>輔國由是忌峴。<span class="jiazhu"><span class="shu-ming">考異</span>曰：<span class="shu-ming">實錄·李峴傳</span>曰：<span class="yinhao">「時李輔國專典禁中兵權，詔旨或不由中書而出，峴切陳其狀，肅宗甚嘉之，卽日下詔，如峴奏。由是挫輔國威權，輔國頗忌之。」</span>蓋卽此詔也。</span></p>
<p class="em2 strong"><span class="yinwen">12</span>甲辰，置陳、鄭、亳節度使，以鄧州刺史魯炅爲之；以徐州刺史尙衡爲青、密七州節度使；<span class="jiazhu">七州，青、密、登、萊、淄、沂、海。炅，古迥翻。</span>以興平軍節度使李奐兼豫、許、汝三州節度使；仍各於境上守捉防禦。<span class="jiazhu">陳、鄭、亳前此未嘗置節鎭，魯炅自南陽爲之。青、密等七州，尙衡自彭城升統之。興平軍本置於雍州始平縣，李奐時在行營，統豫、許、汝三州。此皆臨時分鎭，非有一定規模也。</span></p>
<p class="em2 strong">九節度之潰於相州也，魯炅所部兵剽掠尤甚，<span class="jiazhu">剽，匹妙翻。</span>聞郭子儀退屯河上，李光弼還太原，炅慚懼，飲藥而死。<span class="jiazhu">還，從宣翻，又音如字。</span></p>
<p class="em2 strong"><span class="yinwen">13</span>史思明自稱大燕皇帝，改元順天，<span class="jiazhu">燕，因肩翻。<span class="shu-ming">考異</span>作<span class="yinhao">「應天皇帝」</span>，註曰：<span class="shu-ming">河洛春秋</span>曰：<span class="yinhao">「上元三年春三月，思明懷西侵之謀，慮北地之變，乃令男朝義留守相城，自領士馬歸范陽，因僭號後燕，改元順天元年。」</span>按<span class="shu-ming">實錄</span>，此年正月一日，思明稱燕王，立年號。<span class="shu-ming">實錄</span>、<span class="shu-ming">舊傳</span>皆不載所改年名。<span class="shu-ming">紀年通譜</span>，此年卽思明順天元年。柳璨<span class="shu-ming">正閏位曆</span>，思明有順天、應天二號。按<span class="shu-ming">薊門紀亂</span>：<span class="yinhao">「思明旣殺烏承恩，不稱國家正朔，亦不受慶緒指麾，境內但稱某月已。乾元二年四月癸酉，思明僭位於范陽，建元順天，國號大燕，立妻辛氏爲皇后，次子朝興爲皇太子，長子朝義爲懷王。六月，於開元寺造塔，改寺名爲順天。上元二年正月癸卯，思明大赦，改元應天。」</span><span class="shu-ming">實錄</span>云：<span class="yinhao">「正月，立年號。」</span><span class="shu-ming">河洛春秋</span>云：<span class="yinhao">「上元三年僭號。」</span><span class="shu-ming">薊門紀亂</span>云：<span class="yinhao">「立朝興爲太子。」</span>按思明欲立少子爲太子，左右泄其謀，故朝義弒之。<span class="shu-ming">紀亂</span>云於時已立爲太子，誤也。按<span class="shu-ming">長曆</span>，四月丁酉朔，無癸酉。</span>立其妻辛氏爲皇后，子朝義爲懷王，以周摯爲相，李歸仁爲將，<span class="jiazhu">朝，直遙翻。相，息亮翻。將，卽亮翻。</span>改范陽爲燕京，諸州爲郡。</p>
<p class="em2 strong"><span class="yinwen">14</span>戊申，以鴻臚卿李抱玉爲鄭、陳、潁、亳節度使。<span class="jiazhu">臚，凌如翻。使，疏吏翻。</span>抱玉，安興貴之後也，<span class="jiazhu">安興貴，見一百八十七卷高祖武德二年。</span>爲李光弼裨將，屢有戰功；自陳恥與安祿山同姓，故賜姓李氏。</p>
<p class="em2 strong"><span class="yinwen">15</span>回紇毗伽闕可汗卒，長子葉護先遇殺，國人立其少子，是爲登里可汗。<span class="jiazhu">紇，下沒翻。伽，求迦翻。長，知兩翻。少，始照翻。可，從刊入聲。汗，音寒。卒，子恤翻。</span>回紇欲以寧國公主爲殉。公主曰：<span class="yinhao">「回紇慕中國之俗，故娶中國女爲婦。若欲從其本俗，何必結婚萬里之外邪！」</span><span class="jiazhu">邪，音耶。</span>然亦爲之剺面而哭。<span class="jiazhu">漠北之俗，死者停屍於帳，子孫及親屬男女各殺牛馬，陳於帳前祭之，遶帳走馬七匝，詣帳門，以刀剺面，且哭，血淚俱流，如此者七度，乃止。爲，于僞翻。剺，里之翻。</span></p>
<p class="em2 strong"><span class="yinwen">16</span>鳳翔馬坊押官爲劫，<span class="jiazhu">押官者，管押馬坊之官。</span>天興尉謝夷甫捕殺之。<span class="jiazhu">天興縣，本古雍縣，至德二載，改曰鳳翔，仍分置天興縣，帶鳳翔府。</span>其妻訟冤。李輔國素出飛龍廐，<span class="jiazhu">李輔國本飛龍小兒。</span>敕監察御史孫鎣鞫之，無冤。<span class="jiazhu">監，古銜翻。鎣，余傾翻，又烏定翻。</span>又使御史中丞崔伯陽、刑部侍郎李曄、大理卿權獻鞫之，<span class="jiazhu">此唐制所謂小三司也。</span>與鎣同。猶<span class="jiaozhusup">【章：甲十六行本「猶」上有「妻」字；乙十一行本同；張校同；退齋校同。】</span>不服。又使侍御史太平毛若虛鞫之，<span class="jiazhu">太平縣，屬絳州，魏太武帝置泰平縣，周改爲太平，因太平關城爲名。</span>若虛傾巧士，希輔國意，歸罪夷甫。伯陽怒，召若虛詰責，欲劾奏之。<span class="jiazhu">詰，去吉翻。劾，戶槪翻，又戶得翻。</span>若虛先自歸於上，上匿若虛於簾下。伯陽尋至，言若虛附會中人，鞫獄不直。上怒，叱出之。伯陽貶高要尉，獻貶桂陽尉，<span class="jiazhu">桂陽，漢縣，隋、唐帶連州。</span>曄與鳳翔尹嚴向皆貶嶺下尉，<span class="jiazhu">嶺下，謂度嶺南下諸縣，史失曄、向所貶縣名，故云皆貶嶺下尉。</span>鎣除名，長流播州。吏部尙書、同平章事李峴奏伯陽無罪，責之太重，上以爲朋黨，五月，辛巳，貶峴蜀州刺史。<span class="jiazhu">尙，辰羊翻。峴，戶典翻。<span class="shu-ming">考異</span>曰：<span class="shu-ming">代宗實錄</span>云：<span class="yinhao">「屬有盜發鳳翔、管在北軍者，詔遣御史訊鞫，盜已伏罪。李輔國執奏重覆。殿中侍御史毛若虛奏覆與輔國協。肅宗大怒，下三司推鞫之。峴以若虛不直，陳於上前。及三司覆奏，與峴理協，肅宗以爲朋黨。會同列李揆希旨，遂貶峴爲通州刺史，三司大臣皆貶官。」</span>今從<span class="shu-ming">肅宗實錄</span>、<span class="shu-ming">舊紀</span>、<span class="shu-ming">傳</span>。</span>右散騎常侍韓擇木入對，<span class="jiazhu">散，悉亶翻。騎，奇寄翻。</span>上謂之曰：<span class="yinhao">「李峴欲專權，今貶蜀州，朕自覺用法太寬。」</span>對曰：<span class="yinhao">「李峴言直，非專權。陛下寬之，祗益聖德耳。」</span>若虛尋除御史中丞，威振朝廷。<span class="jiazhu">朝，直遙翻。</span></p>
<p class="em2 strong"><span class="yinwen">17</span>壬午，以滑、濮節度使許叔冀爲汴州刺史，充滑、汴等七州節度使；<span class="jiazhu"><span class="shu-ming">新書·方鎭表</span>：汴、滑節度使治滑州，領州五：滑、濮、汴、曹、宋。</span>以試汝州刺史劉展爲滑州刺史，充副使。</p>
<p class="em2 strong"><span class="yinwen">18</span>六月，丁巳，分朔方置邠、寧等九州節度使。<span class="jiazhu"><span class="shu-ming">方鎭表</span>：開元九年置朔方節度使，領單于大都護府，夏、鹽、綏、銀、豐、勝六州，定遠、豐安二軍，三受降城。十年，增領魯、麗、契三州。二十二年，兼關內道采訪處置使，增涇、原、寧、慶、隴、鄜、坊、丹、延、會、宥、麟十二州。以匡、長二州隸慶州，安樂、長樂二州隸原州。天寶元年，增領邠州。乾元元年，分鎭北大都護府，麟、勝二州，置振武節度使。是年，廢關內節度使，罷領單于大都護，以涇、原、寧、慶、坊、鄜、丹、延隸邠寧節度。邠州本豳州，開元十三年以<span class="yinhao">「豳」</span>字類<span class="yinhao">「幽」</span>，改曰邠。</span></p>
<p class="em2 strong"><span class="yinwen">19</span>觀軍容使魚朝恩惡郭子儀，<span class="jiazhu">惡，烏路翻。</span>因其敗，短之於上。秋，七月，上召子儀還京師，以李光弼代爲朔方節度使、兵馬元帥。<span class="jiazhu"><span class="shu-ming">考異</span>曰：<span class="shu-ming">邠志</span>曰：<span class="yinhao">「四月，肅宗使丞相張公鎬東都，慰勉諸軍。郭公陳饌於軍，張公不坐而去。軍中不悅，朋肆流議。居十日，有中使追郭公。」</span><span class="shu-ming">汾陽家傳</span>曰：<span class="yinhao">「六月，公朝于京師，三讓元帥，上許之。乃詔李光弼代公爲副。」</span><span class="shu-ming">段公別傳</span>曰：<span class="yinhao">「五月，李光弼代子儀爲副元帥，守東都。」</span>今因<span class="shu-ming">實錄</span>七月除趙王係爲元帥，幷言之。</span>士卒涕泣，遮中使請留子儀。子儀紿之曰：<span class="yinhao">「我餞中使耳，未行也。」</span>因躍馬而去。</p>
<p class="em2 strong">光弼願得親王爲之副，辛巳，以趙王係爲天下兵馬元帥，光弼副之，<span class="jiazhu"><span class="shu-ming">考異</span>曰：<span class="shu-ming">舊傳</span>：<span class="yinhao">「思明縱兵河南，加光弼太尉兼中書令，代郭子儀爲朔方節度、兵馬副元帥，以東師委之。」</span><span class="shu-ming">新傳</span>云：<span class="yinhao">「帝貸諸將罪，以光弼兼幽州大都督府長史、知諸道節度行營事，又代子儀爲朔方節度使。未幾，爲天下兵馬副元帥。」</span>按<span class="shu-ming">實錄</span>，光弼加太尉、中書令在上元元年破史思明後，爲幽州都督在此年八月。其代子儀節制朔方，<span class="shu-ming">實錄</span>無月日。制辭云：<span class="yinhao">「宜副出車之命，仍踐分麾之寵。」</span>蓋只在此時耳。</span>仍以光弼知諸節度行營。光弼以河東騎五百馳赴東都，夜，入其軍。光弼治軍嚴整，始至，號令一施，士卒、壁壘、旌旗、精采皆變。<span class="jiazhu">史言光弼入朔方軍，部分皆因子儀之舊，但號令加嚴整耳。治，直之翻。</span>是時朔方將士樂子儀之寬，憚光弼之嚴。<span class="jiazhu">樂，音洛。</span></p>
<p class="em2 strong">左廂兵馬使張用濟屯河陽，光弼以檄召。用濟曰：<span class="yinhao">「朔方非叛軍也，乘夜而入，何見疑之甚邪！」</span>與諸將謀以精銳突入東京，逐光弼，請子儀；命其士皆被甲上馬，銜枚以待。<span class="jiazhu">被，皮義翻。上，時掌翻。</span>都知兵馬使僕固懷恩曰：<span class="yinhao">「鄴城之潰，郭公先去，<span class="jiazhu">觀懷恩此言，則<span class="shu-ming">邠志</span>所云亦可以傳信。</span>朝廷責帥，故罷其兵柄。今逐李公而強請之，<span class="jiaozhusup">【章：甲十六行本「之」下有「違拒朝命」四字；乙十一行本同；退齋校同。】</span>是反也，其可乎！」</span><span class="jiazhu">帥，所類翻。強，其兩翻，又音如字。</span>右武鋒使康元寶曰：<span class="yinhao">「君以兵請郭公，朝廷必疑郭公諷君爲之，是破其家也。郭公百口何負於君乎！」</span>用濟乃止。<span class="jiazhu">懷恩此言，與康元寶之言皆是也。使諸將從張用濟於惡，史思明之兵復至，唐事殆矣。</span>光弼以數千騎東出汜水，用濟單騎來謁。光弼責用濟召不時至，斬之，命部將辛京杲代領其衆。<span class="jiazhu"><span class="shu-ming">考異</span>曰：<span class="shu-ming">舊傳</span>曰：<span class="yinhao">「用濟承子儀之寬，懼光弼之令，與諸將頗有異議，欲逗留其衆。光弼以數千騎出次汜水縣，用濟單騎迎謁，卽斬於轅門，諸將懾伏，以辛京杲代之。復追都兵馬使僕固懷恩。懷恩懼，先期而至。」</span><span class="shu-ming">邠志</span>曰：<span class="yinhao">「五月二十三日，詔河東節度使李公代子儀兼統諸軍。李公旣受命，以河東馬軍百騎至東都，夜，入其軍。張用濟在河陽，聞之曰：『朔方軍非叛人也，何見疑之甚！』欲率精騎突入東都，逐李公，請郭公。李公知之，遂留東都，表請濟師于河陽。冬十月，思明引衆渡河。李公曰：『思明渡河，必圖洛城，我當守武牢關，揚兵於廣武原以待之。』遂引軍東出師汜水縣。檄追河陽諸將，用濟後至，李公數其罪而戮之，以辛京杲代領其職。明日，引軍引河陽。」</span>按<span class="shu-ming">實錄</span>，此月光弼爲副元帥，九月始移軍河陽耳。</span></p>
<p class="em2 strong"><span class="yinwen">20</span>僕固懷恩繼至，光弼引坐，與語。<span class="jiazhu">史言李光弼待僕固懷恩有加於諸將。</span>須臾，閽者曰：<span class="yinhao">「蕃、渾五百騎至矣。」</span><span class="jiazhu">潘、渾，謂諸蕃種及渾種。</span>光弼變色。懷恩走出，召麾下將，陽責之曰：<span class="yinhao">「語汝勿來，何得固違！」</span><span class="jiazhu">將，卽亮翻。語，牛倨翻。</span>光弼曰：<span class="yinhao">「士卒隨將，亦復何罪！」</span>命給牛酒。<span class="jiazhu">史言懷恩成備而後見光弼，光弼雖知其情而容忍不發。復，音扶又翻。</span></p>
<p class="em2 strong"><span class="yinwen">21</span>以<span class="jiaozhusup">【章：甲十六行本「以」上有「丁亥」二字；乙十一行本同；退齋校同。】</span>潞沁節度使王思禮<span class="jiazhu">王思禮節度澤、路、沁三州，史或稱澤潞，或稱潞沁。沁，七鴆翻。</span>兼太原尹，充北京留守、河東節度使。<span class="jiazhu">代李光弼也。</span></p>
<p class="em2 strong">初，潼關之敗，<span class="jiazhu">事見一［二］百十八卷至德元載。</span>思禮馬中矢而斃，有騎卒盩厔張光晟下馬授之，<span class="jiazhu">中，竹仲翻。盩，音輈。厔，音窒。晟，丞正翻。</span>問其姓名，不告而去。思禮陰識其狀貌，<span class="jiazhu">識，音誌。</span>求之不獲。及至河東，或譖代州刺史河西辛雲京，<span class="jiazhu">雲京，蘭州金城人，屬河西路。</span>思禮怒之，雲京懼，不知所出。光晟時在雲京麾下，曰：<span class="yinhao">「光晟嘗有德於王公，從來不敢言者，恥以此取賞耳。今使居有急，光晟請往見王公，必爲使君解之。」</span><span class="jiazhu">爲，于僞翻；下特爲同。</span>雲京喜而遣之。光晟謁思禮，未及言，思禮識之曰：<span class="yinhao">「噫！子非吾故人乎？何相見之晚邪！」</span>光晟以實告。思禮大喜，執其手，流涕曰：<span class="yinhao">「吾之有今日，皆子力也。<span class="jiazhu">思禮言，光晟授己以馬，脫己於兵，得有今日。</span>吾求子久矣。」</span>引與同榻坐，約爲兄弟。光晟因從容言雲京之冤。<span class="jiazhu">從，千容翻。</span>思禮曰：<span class="yinhao">「雲京過亦不細，今日特爲故人捨之。」</span>卽日擢光晟爲兵馬使，贈金帛田宅甚厚。<span class="jiazhu">張光晟於王思禮，可謂君子矣。其後事德宗，以失職怨望，遂委身於朱泚，何前後之相違也！</span></p>
<p class="em2 strong"><span class="yinwen">22</span>辛卯，以朔方節度副使、殿中監僕固懷恩兼太常卿，進爵大寧郡王。懷恩從郭子儀爲前鋒，勇冠三軍，<span class="jiazhu">冠，古玩翻。</span>前後戰功居多，故賞之。</p>
<p class="em2 strong"><span class="yinwen">23</span>八月，乙巳，襄州將康楚元、張嘉延據州作亂，刺史王政奔荊州。楚元自稱南楚霸王。</p>
<p class="em2 strong"><span class="yinwen">24</span>回紇以寧國公主無子，聽歸；丙辰，至京師。<span class="jiazhu">公主嫁回紇見上卷上年。</span></p>
<p class="em2 strong"><span class="yinwen">25</span>戊午，上使將軍曹日昇往襄州慰諭康楚元，貶王政爲饒州長史，以司農少卿張光奇爲襄州刺史；楚元不從。</p>
<p class="em2 strong"><span class="yinwen">26</span>壬戌，以李光弼爲幽州長史、河北節度等使。<span class="jiazhu">使之收復河北及幽、燕也。</span></p>
<p class="em2 strong"><span class="yinwen">27</span>九月，甲午，張嘉延襲破荊州，荊南節度使杜鴻漸棄城走，澧、朗、郢、峽、歸等州官吏聞之，爭潛竄山谷。<span class="jiazhu">時荊南節度使領荊、澧、朗、郢、復、夔、峽、忠、萬、歸十州。</span></p>
<p class="em2 strong"><span class="yinwen">28</span>戊辰，更令絳州鑄乾元重寶大錢，<span class="jiazhu">唐世鑄錢，大凡天下諸鑪九十九，而絳州之鑪三十。其餘諸鑪，或隔江嶺，或沒寇虜，故當時鑄錢率倚絳州。</span>加以重輪，一當五十；<span class="jiazhu">大錢徑一寸二分，文亦曰<span class="yinhao">「乾元重寶」</span>，背之外郭爲重輪。每緡重十二斤，號重稜錢。重，直龍翻。</span>在京百官，先以軍旅皆無俸祿，宜以新錢給其冬料。<span class="jiazhu">冬料，各官冬季所當得俸料錢也。</span></p>
<p class="em2 strong"><span class="yinwen">29</span>丁亥，以太子少保崔光遠爲荊、襄招討使，充山南東道處置兵馬都使；<span class="jiazhu">處，昌呂翻。</span>以陳、潁、亳、申節度使王仲昇爲申、沔等五州節度使，知淮南西道行營兵馬。<span class="jiazhu">時淮西節度使領申、光、壽、安、沔五州。</span></p>
<p class="em2 strong"><span class="yinwen">30</span>史思明使其子朝清守范陽，命諸郡太守各將兵三千從己向河南，分爲四道，使其將令狐彰將兵五千自黎陽濟河取滑州，思明自濮陽，史朝義自白皋，周摯自胡良濟河，<span class="jiazhu">白皋、胡良皆河津濟渡之要，在滑州西北岸。<span class="yinhao">「良」</span>，或作<span class="yinhao">「梁」</span>。濮，音卜。</span>會于汴州。</p>
<p class="em2 strong">李光弼方巡河上諸營，聞之，還入汴州，謂汴滑節度使許叔冀曰：<span class="yinhao">「大夫能守汴州十五日，我則將兵來救。」</span>叔冀許諾。光弼還東京。思明至汴州，叔冀與戰，不勝，遂與濮州刺史董秦及其將梁浦、劉從諫、田神功等降之。<span class="jiazhu">許叔冀卒如張鎬之言。</span>思明以叔冀爲中書令，與其將李詳守汴州；厚待董秦，收其妻子，置長蘆爲質；<span class="jiazhu">長蘆，漢參戶縣地，後周更名長蘆縣，時屬滄州。質，音致。</span>使其將南德信與梁浦、劉從諫、田神功等數十人徇江、淮。神功，南宮人也，<span class="jiazhu">南宮，漢古縣，屬冀州。</span>思明以爲平盧兵馬使。頃之，神功襲德信，斬之。從諫脫身走。神功將其衆來降。</p>
<p class="em2 strong">思明乘勝西攻鄭州，<span class="jiazhu">鄭州滎陽郡。</span>光弼整衆徐行，至洛陽，謂留守韋陟曰：<span class="yinhao">「賊乘勝而來，利在按兵，不利速戰。洛城不可守，於公計何如？」</span>陟請留兵於陝，退守潼關，據險以挫其銳。<span class="jiazhu">守，式又翻。陝，失冉翻。潼，音同。</span>光弼曰：<span class="yinhao">「兩敵相當，貴進忌退，今無故棄五百里地，則賊勢益張矣。<span class="jiazhu">張，知亮翻，又如字。</span>不若移軍河陽，北連澤潞，利則進取，不利則退守，表裏相應，使賊不敢西侵，此猿臂之勢也。<span class="jiazhu">猿臂可伸而長，可縮而短，故以爲喻。</span>夫辨朝廷之禮，光弼不如公；<span class="jiazhu">夫，音扶。朝，直遙翻。</span>論軍旅之事，公不如光弼。」</span>陟無以應。判官韋損曰：<span class="yinhao">「東京帝宅，侍中柰何不守？」</span><span class="jiazhu">按李光弼至德之初已爲司空，乾元元年爲侍中，故韋損以此呼之。</span>光弼曰：<span class="yinhao">「守之，則汜水、崿嶺、龍門皆應置兵，<span class="jiazhu">汜水有成皋之險。崿嶺在登封縣。龍門則伊闕。汜，音祀。崿，逆各翻。</span>子爲兵馬判官，能守之乎？」</span>遂移牒留守韋陟使帥東京官屬西入關，牒河南尹李若幽使帥吏民出城避賊，空其城。光弼帥軍士運油、鐵諸物詣河陽爲守備，光弼以五百騎殿。<span class="jiazhu">帥，讀曰率。殿，丁練翻。</span>時思明遊兵已至石橋，諸將請曰：<span class="yinhao">「今自洛城而北乎，當石橋而進乎？」</span>光弼曰：<span class="yinhao">「當石橋而進。」</span><span class="jiazhu"><span class="shu-ming">水經註</span>：穀水東逕洛陽廣莫門北，漢之穀門也，東逕建春門石橋下，卽上東門也。此言漢、晉洛城諸門，非隋、唐所徙洛城也。上東門之地，唐爲鎭。</span>及日暮，光弼秉炬徐行，部曲堅重，賊引兵躡之，不敢逼。<span class="jiazhu">躡之者，欲其兇懼而自潰。不敢逼者，以其嚴整而難犯。</span>光弼夜至河陽，有兵二萬，<span class="jiazhu">郭子儀自滏水退守河陽，衆及數萬。及李光弼至河陽，有兵二萬。何衆寡之相懸乎！蓋張用濟之死，朔方士卒畏威而逃散者多也。</span>糧纔支十日。光弼按閱守備，部分士卒，無不嚴辦。<span class="jiazhu">分，扶問翻。<span class="shu-ming">考異</span>曰：<span class="shu-ming">實錄</span>，光弼謂韋陟曰：<span class="yinhao">「洛城無糧，不可守。」</span>按河陽糧纔支十日，亦非糧多也。今不取。</span>庚寅，思明入洛陽，城空，無所得，畏光弼掎其後，<span class="jiazhu">掎，居綺翻。</span>不敢入宮，退屯白馬寺南，築月城於河陽南以拒光弼。<span class="jiazhu">史思明乘銳勝以政河陽，乃先築月城者，恐戰有邂逅也。</span>於是鄭、滑等州相繼陷沒，<span class="jiazhu">思明旣至洛陽，則鄭、滑等州已陷沒矣。<span class="shu-ming">通鑑</span>因史家成文，失於删脩也。</span>韋陟、李若幽皆寓治於陝。</p>
<p class="em2 strong"><span class="yinwen">31</span>冬，十月，丁酉，下制親征史思明；羣臣上表諫，乃止。</p>
<p class="em2 strong"><span class="yinwen">32</span>史思明引兵攻河陽，使驍將劉龍仙詣城下挑戰。<span class="jiazhu">驍，堅堯翻。</span>龍仙恃勇，舉右足加馬鬣上，慢罵光弼。光弼顧諸將曰：<span class="yinhao">「誰能取彼者？」</span>僕固懷恩請行。光弼曰：<span class="yinhao">「此非大將所爲。」</span><span class="jiazhu">光弼之言得體，懷恩固心服矣。</span>左右言：<span class="yinhao">「裨將白孝德可往。」</span>光弼召問之。孝德請行。光弼問：<span class="yinhao">「須幾何兵？」</span>對曰：<span class="yinhao">「請挺身取之。」</span>光弼壯其志，然固問所須。對曰：<span class="yinhao">「願選五十騎出壘門爲後繼，兼請大軍助鼓譟以增氣。」</span>光弼撫其背而遣之。<span class="jiazhu">旣賞其勇，而尤賞其有取敵之方略。</span>孝德挾二矛，策馬亂流而進。<span class="jiazhu">橫絕流曰亂。</span>半涉，懷恩賀曰：<span class="yinhao">「克矣。」</span>光弼曰：<span class="yinhao">「鋒未交，何以知之？」</span>懷恩曰：<span class="yinhao">「觀其攬轡安閒，知其萬全。」</span>龍仙見其獨來，甚易之；<span class="jiazhu">易，以豉翻。</span>稍近，將動，孝德搖手示之，若非來爲敵者，龍仙不測而止。去之十步，乃與之言，龍仙慢罵如初。孝德息馬良久，<span class="jiazhu">息馬者，使馬力完復而後戰。</span>因瞋目謂曰：<span class="yinhao">「賊識我乎？」</span>龍仙曰：<span class="yinhao">「誰也？」</span>曰：<span class="yinhao">「我，白孝德也。」</span>龍仙曰：<span class="yinhao">「是何狗彘！」</span>孝德大呼，<span class="jiazhu">呼，火故翻。瞋，昌眞翻。</span>運矛躍馬搏之。城上鼓譟，五十騎繼進。龍仙矢不及發，環走隄上。孝德追及，斬首，攜之以歸。<span class="jiazhu">龍仙恃勇輕敵，而孝德出其不意搏之，故勝。</span>賊衆大駭。孝德，本安西胡人也。</p>
<p class="em2 strong">思明有良馬千餘匹，每日出於河南渚浴之，循環不休以示多。光弼命索軍中牝馬，得五百匹，<span class="jiazhu">索，山客翻。</span>縶其駒於城內。俟思明馬至水際，盡出之，馬嘶不已，思明馬悉浮渡河，一時驅之入城。<span class="jiazhu">牡馬慕牝，一時渡河，此小術耳。思明不能制，阻河水也。</span>思明怒，列戰船數百艘，泛火船於前而隨之，欲乘流燒浮橋。光弼先貯百尺長竿數百枚，<span class="jiazhu">艘，蘇遭翻。貯，丁呂翻。</span>以巨木承其根，氈裏鐵叉置其首，以迎火船而叉之。船不得進，須臾自焚盡。又以叉拒戰船，於橋上發礮石擊之，中者皆沉沒，賊不勝而去。</p>
<p class="em2 strong">思明見兵於河清，<span class="jiazhu">礮，匹貌翻。中，竹仲翻。見，賢遍翻。杜佑曰：河清縣，南臨黃河。</span>欲絕光弼糧道，光弼軍于野水渡以備之。旣夕，還河陽，留兵千人，使部將雍希顥守其栅，<span class="jiazhu">雍，於用翻。</span>曰：<span class="yinhao">「賊將高庭暉、李日越、喻文景，皆萬人敵也，<span class="jiazhu">喻，姓也。<span class="shu-ming">姓譜</span>：東晉有喻歸，撰<span class="shu-ming">河西記</span>。</span>思明必使一人來劫我。我且去之，汝待於此。若賊至，勿與之戰。降，則與之俱來。」</span>諸將莫諭其意，皆竊笑之。旣而思明果謂李日越曰：<span class="yinhao">「李光弼長於憑城，今出在野，此成擒矣。汝以鐵騎宵濟，爲我取之，<span class="jiazhu">爲，于僞翻。</span>不得，則勿返。」</span>日越將五百騎晨至栅下，希顥阻壕休卒，吟嘯相視。日越怪之，<span class="jiazhu">怪其無戰意也。</span>問曰：<span class="yinhao">「司空在乎？」</span><span class="jiazhu">李光弼加司空、侍中，故稱之。</span>曰：<span class="yinhao">「夜去矣。」</span><span class="yinhao">「兵幾何？」</span>曰：<span class="yinhao">「千人。」</span><span class="yinhao">「將誰？」</span>曰：<span class="yinhao">「雍希顥。」</span>日越默計久之，謂其下曰：<span class="yinhao">「今失李光弼，得希顥而歸，吾死必矣，不如降也。」</span>遂請降。希顥與之俱見光弼，光弼厚待之，任以心腹。高庭暉聞之，亦降。或問光弼：<span class="yinhao">「降二將何易也？」</span><span class="jiazhu">易，弋豉翻。</span>光弼曰：<span class="yinhao">「此人情耳。思明常恨不得野戰，聞我在外，以爲必可取。日越不獲我，勢不敢歸。庭暉才勇過於日越，聞日越被寵任，必思奪之矣。」</span><span class="jiazhu">此謂之善用其所短。孫臏有言，善戰者因其勢而利導之。</span>庭暉時爲五臺府果毅，<span class="jiazhu">代州有五臺府。</span>己亥，以庭暉爲右武衞大將軍。<span class="jiazhu">唐諸府果毅，品秩猶卑，諸衞大將軍，則三品矣。<span class="shu-ming">考異</span>曰：<span class="shu-ming">新傳</span>曰：<span class="yinhao">「上元元年，光弼降賊將高暉、李日越。」</span>按此月己亥，高庭暉授特進，疑卽高暉也。丁巳，李日越又授特進。是此月皆已降。<span class="shu-ming">新傳</span>誤。<span class="shu-ming">邠志</span>曰：<span class="yinhao">「二年三月，思明引衆南去，使其子朝義圍河陽。四月一日，思明陷洛城。上元元年五月，思明耀兵于河清，宣言曰：『我且渡河，絕彼餉道，三城食盡，不攻自下。』李公聞之，師于野水渡。旣夕，還軍。」</span>與<span class="shu-ming">實錄</span>亦相違。今從<span class="shu-ming">實錄</span>。</span></p>
<p class="em2 strong">思明復攻河陽，<span class="jiazhu">復，扶又翻；下日復同。</span>光弼謂鄭陳節度使李抱玉曰：<span class="jiazhu"><span class="shu-ming">方鎭表</span>：乾元二年，置鄭陳節度使，領鄭、陳、亳、潁四州。然此時鄭州已沒於史思明矣。</span><span class="yinhao">「將軍能爲我守南城二日乎？」</span><span class="jiazhu">爲，于僞翻。</span>抱玉曰：<span class="yinhao">「過期何如？」</span>光弼曰：<span class="yinhao">「過期救不至，任棄之。」</span>抱玉許諾，勒兵拒守。城且陷，抱玉紿之曰：<span class="yinhao">「吾糧盡，明旦當降。」</span>賊喜，斂軍以待之。抱玉繕完城備，明日，復請戰。賊怒，急攻之。抱玉出奇兵，表裏夾擊，殺傷甚衆。</p>
<p class="em2 strong">董秦從思明寇河陽，夜，帥其衆五百，拔栅突圍，降于光弼。<span class="jiazhu">帥，讀曰率；下同。</span>時光弼自將屯中潬，城外置栅，栅外穿塹，深廣二丈。<span class="jiazhu">中河起石潬，築城，以衞河橋。潬，蕩旱翻。<span class="shu-ming">爾雅</span>：潬，沙出。深，式禁翻。廣，古曠翻。</span>乙巳，賊將周摯捨南城，倂力攻中潬。光弼命荔非元禮出勁卒於羊馬城以拒賊。<span class="jiazhu">城外別築短垣，高纔及肩，謂之羊馬城。</span>光弼自於城東北隅建小朱旗以望賊。賊恃其衆，直進逼城，以車載攻具自隨，督衆塡塹，三面各八道以過兵，又開栅爲門。光弼望賊逼城，使問元禮曰：<span class="yinhao">「中丞視賊塡塹開栅過兵，晏然不動，何也？」</span>元禮曰：<span class="yinhao">「司空欲守乎，戰乎？」</span>光弼曰：<span class="yinhao">「欲戰。」</span>元禮曰：<span class="yinhao">「欲戰，則賊爲吾塡塹，<span class="jiazhu">爲，于僞翻；下保爲同。</span>何爲禁之？」</span>光弼曰：<span class="yinhao">「善，吾所不及，勉之！」</span><span class="jiazhu">雖賞其敢戰，而戰危事也，故曰勉之。</span>元禮俟栅開，帥敢死士突出擊賊，卻走數百步。元禮度賊陳堅，未易摧陷，<span class="jiazhu">度，徒洛翻。易，弋豉翻。</span>乃復引退，<span class="jiazhu">復，扶又翻；下摯復同。</span>須其怠而擊之。光弼望元禮退，怒，遣左右召，欲斬之。元禮曰：<span class="yinhao">「戰正急，召何爲？」</span>乃退入栅中。賊亦不敢逼。良久，鼓譟出栅門，奮擊，破之。</p>
<p class="em2 strong">周摯復收兵趣北城。<span class="jiazhu">趣，七喻翻。</span>光弼遽帥衆入北城，登城望賊曰：<span class="yinhao">「賊兵雖多，囂而不整，不足畏也。不過日中，保爲諸君破之。」</span>乃命諸將出戰。及期，不決，召諸將問曰：<span class="yinhao">「向來賊陳，<span class="jiazhu">陳，讀曰陣。</span>何方最堅？」</span>曰：<span class="yinhao">「西北隅。」</span>光弼命其將郝廷玉當之。<span class="jiazhu">廷玉，光弼之愛將也。</span>廷玉請騎兵五百，與之三百。又問其次堅者。曰：<span class="yinhao">「東南隅。」</span>光弼命其將論惟貞當之。<span class="jiazhu">論，姓也。諸論自吐蕃來降。</span>惟貞請鐵騎三百，與之二百。光弼令諸將曰：<span class="yinhao">「爾曹望吾旗而戰，吾颭旗緩，任爾擇利而戰；吾急颭旗三至地，<span class="jiazhu">颭，占琰翻。</span>則萬衆齊入，死生以之，少退者斬！」</span>又以短刀置鞾中，<span class="jiazhu">鞾，與靴同。<span class="shu-ming">釋名</span>曰：鞾本胡服，趙武靈王所作。<span class="shu-ming">實錄</span>曰：古履也。趙武靈王好胡服，常短靿，以黃皮爲之，後漸以長靿，軍戎通服。唐馬周殺其靿，加以靴氈。開元中，裴叔通以羊爲之，隱麖，加以帶子裝束。故事，胡虜之服不許着入殿省，至馬周加飾，乃許之。</span>曰：<span class="yinhao">「戰，危事，吾國之三公，不可死賊手，萬一戰不利，諸君前死於敵，我自剄於此，不令諸君獨死也。」</span>諸將出戰，頃之，廷玉奔還。光弼望之，驚曰：<span class="yinhao">「廷玉退，吾事危矣。」</span>命左右取廷玉首。廷玉曰：<span class="yinhao">「馬中箭，非敢退也。」</span>使者馳報。光弼令易馬，遣之。僕固懷恩及其子開府儀同三司瑒戰小卻，<span class="jiazhu">瑒，音暢，又雉杏翻。</span>光弼又命取其首。懷恩父子顧見使者提刀馳來，更前決戰。光弼連颭其旗，諸將齊進致死，呼聲動天地，<span class="jiazhu">呼，火故翻。</span>賊衆大潰，<span class="jiazhu">史言河陽之戰，眞爲確鬬，非李光弼督諸將致死，不足以決勝。</span>斬首千餘級，捕虜五百人，溺死者千餘人，周摯以數騎遁去，擒其大將徐璜玉、李秦授。其河南節度使安太清走保懷州。<span class="jiazhu"><span class="shu-ming">考異</span>曰：<span class="shu-ming">舊傳</span>：<span class="yinhao">「斬萬餘級，生擒八千餘人，擒其大將徐璜玉、李秦授、周摯。」</span>按李秦授上元元年四月乃見擒。周摯二年三月爲史朝義所殺。今從<span class="shu-ming">實錄</span>。<span class="shu-ming">實錄</span>云：<span class="yinhao">「擒僞懷州節度使安太清幷男朝俊，僞貝州刺史徐璜玉。」</span>按太清，上元元年九月拔懷州始擒之。今從<span class="shu-ming">舊傳</span>。余按<span class="shu-ming">通鑑</span>書擒徐璜玉、李秦授，蓋從<span class="shu-ming">舊傳</span>，而以<span class="shu-ming">舊傳</span>擒周摯爲誤。<span class="shu-ming">實錄</span>所云擒安太清、朝俊，<span class="shu-ming">通鑑</span>皆不取，而<span class="shu-ming">考異</span>謂之<span class="yinhao">「今從<span class="shu-ming">實錄</span>」</span>，此四字不可曉。若參取二書，又考本末，則此時只當書擒徐璜玉。如李秦授亦未當書擒。</span>思明不知摯敗，尙攻南城，光弼驅俘囚臨河示之，乃遁。</p>
<p class="em2 strong">丁巳，以李日越爲右金吾大將軍。</p>
<p class="em2 strong"><span class="yinwen">33</span>邛、簡、嘉、眉、瀘、戎等州蠻反。<span class="jiazhu">簡州，漢牛鞞、廣都之地，後魏於牛鞞置陽安縣及武康郡，隋廢郡，以縣屬蜀郡，仁壽初，分置簡州。餘註見前。邛，渠容翻。瀘，龍都翻。</span></p>
<p class="em2 strong"><span class="yinwen">34</span>十一月，甲子，以殿中監董秦爲陝西、神策兩軍兵馬使，<span class="jiazhu">此殿中監，所謂帶職以寄祿也。</span>賜姓李、名忠臣。</p>
<p class="em2 strong"><span class="yinwen">35</span>康楚元等衆至萬餘人，商州刺史充荊、襄等道租庸使韋倫發兵討之，駐於鄧之境，招諭降者，厚撫之；<span class="jiazhu">降，戶江翻。</span>伺其稍怠，進軍擊之，生擒楚元，其衆遂潰；得其所掠租庸二百萬緡，荊、襄皆平。倫，見素之從弟也。<span class="jiazhu">韋見素相天寶以迨至德。從，才用翻。</span></p>
<p class="em2 strong"><span class="yinwen">36</span>發安西、北庭兵屯陝，以備史思明。</p>
<p class="em2 strong"><span class="yinwen">37</span>第五琦作乾元錢、重輪錢，與開元錢三品並行，<span class="jiazhu">重，直龍翻。</span>民爭盜鑄，貨輕物重，穀價騰踊，餓殍相望。上言者皆歸咎於琦，庚午，貶琦忠州長史。<span class="jiazhu">忠州，漢臨江、墊江、枳縣地，梁置臨江郡，後周置臨山［州］，隋廢郡及州，以縣屬巴東郡，唐初分置忠州，地邊巴徼，心懷忠信爲名。殍，皮表翻。上，時兩翻。長，知兩翻。忠州南賓郡，唐置忠州，以地邊巴徼，心懷忠信爲名。</span>御史大夫賀蘭進明貶溱州員外司馬，坐琦黨也。</p>
<p class="em2 strong"><span class="yinwen">38</span>十二月，甲午，呂諲領度支使。</p>
<p class="em2 strong"><span class="yinwen">39</span>乙巳，韋倫送康楚元詣闕，斬之。</p>
<p class="em2 strong"><span class="yinwen">40</span>史思明遣其將李歸仁將鐵騎五千寇陝州，神策兵馬使衞伯玉以數百騎擊破之於礓子阪，得馬六百疋，歸仁走。以伯玉爲鎭西、四鎭行營節度使。李忠臣與歸仁等戰於永寧、莎栅之間，屢破之。<span class="jiazhu">礓子阪在河南永寧縣西。永寧，漢宜陽縣西界之地，後周置同軌郡及熊耳縣、崤縣，隋廢郡及崤縣，義寧元年改爲永寧縣。礓，居良翻。宋白曰：永寧縣，本漢澠池縣之西境，後魏大統十年，於今縣東黃蘆城置北宜陽縣，廢帝二年，改爲熊耳，後周移於劉塢，隋開皇三年，移於同軌城，義寧三年，移於永固，因苻堅舊城置縣，以永寧爲名。武德三年，移理同軌，貞觀十四年移理莎栅，十七年又移理鹿橋。</span></p>
<div class="yeartoc" id="year_toc_760"><p class="strong"><span class="section" id="title-4"><span data-head-description="肅宗文明武德大聖大宣孝皇帝下之上" data-head-level="h4" data-head-title="上元元年">上元元年</span></span><span class="biaozhusup" data-rel="">（庚子、七六〇年）</span><span class="jiazhu">是年閏四月始改元。</span></p></div>
<p class="em2 strong"><span class="yinwen">1</span>春，正月，辛巳，以李光弼爲太尉兼中書令，餘如故。</p>
<p class="em2 strong"><span class="yinwen">2</span>丙戌，以于闐王勝之弟曜同四鎭節度副使，權知本國事。<span class="jiazhu">于闐王與四鎭節度使皆在行營，故令其弟與節度副使同權國事。</span></p>
<p class="em2 strong"><span class="yinwen">3</span>党項等羌吞噬邊鄙，將逼京畿，乃分邠、寧等州節度爲鄜坊、丹延節度，亦謂之渭北節度。<span class="jiazhu">邠寧節度領州九，分四州爲渭北節度。鄜，音膚。</span>以邠州刺史桑如珪領邠寧，鄜州刺史杜冕領鄜坊節度副使，分道招討。戊子，以郭子儀領兩道節度使，<span class="jiazhu">兩道，邠寧、鄜坊也。</span>留京師，假其威名以鎭之。</p>
<p class="em2 strong"><span class="yinwen">4</span>上祀九宮貴神。</p>
<p class="em2 strong"><span class="yinwen">5</span>二月，李光弼攻懷州，史思明救之。癸卯，光弼逆戰於沁水之上，破之，斬首三千餘級。<span class="jiazhu">沁，七鴆翻。</span></p>
<p class="em2 strong"><span class="yinwen">6</span>忠州長史第五琦旣行，或告琦受人金二百兩，遣御史劉期光追按之。琦曰：<span class="yinhao">「琦備位宰相，二百兩金不可手挈；若付受有憑，請準律科罪。」</span>期光卽奏琦已服罪。<span class="jiazhu">史言劉期光不能審克閱實而妄奏。</span>庚戌，琦坐除名，長流夷州。<span class="jiazhu">宋白曰：夷州之地，歷代恃險，不聞臣附。隋大業七年，始招慰，置綏陽縣，唐武德四年，置夷州。<span class="shu-ming">舊志</span>：京師南四千三百八十七里，至洛陽三千八百八十里。</span></p>
<p class="em2 strong"><span class="yinwen">7</span>三月，甲申，改蒲州爲河中府。</p>
<p class="em2 strong"><span class="yinwen">8</span>庚寅，李光弼破安太清於懷州城下；夏，四月，壬辰，破史思明於河陽西渚，斬首千五百餘級。</p>
<p class="em2 strong"><span class="yinwen">9</span>襄州將張維瑾、曹玠殺節度使史翽，據州反。<span class="jiazhu">翽，呼外翻。</span>制以隴州刺史韋倫爲山南東道節度使。時李輔國用事，節度使皆出其門。倫旣朝廷所除，又不謁輔國，尋改秦州防禦使。己未，以陝西節度使來瑱爲山南東道節度使。<span class="jiazhu">至德二載，廢南陽節度使，升襄陽防禦使爲山南東道節度使，領襄、鄧、隨、唐、安、均、房、金、商九州，治襄州。</span>瑱至襄州，張維瑾等皆降。<span class="jiazhu">降，戶江翻。</span></p>
<p class="em2 strong"><span class="yinwen">10</span>閏月，丁卯，加河東節度使王思禮爲司空。自武德以來，思禮始不爲宰相而拜三公。</p>
<p class="em2 strong"><span class="yinwen">11</span>甲戌，徙趙王係爲越王。</p>
<p class="em2 strong"><span class="yinwen">12</span>己卯，赦天下，改元。<span class="jiazhu">改元上元。</span></p>
<p class="em2 strong"><span class="yinwen">13</span>追諡太公望爲武成王，選歷代名將爲亞聖、十哲。<span class="jiazhu">開元十九年，始置太公尙父廟，以留侯張良配；中春、中秋上戊祭之，牲樂之制如文宣王。出師命將，發日，引辭於廟。仍以古名將十人爲十哲，配享。是年，尊爲武成王，以歷代良將爲十哲像，坐侍：秦武安侯白起、漢淮陰侯韓信、蜀丞相諸葛亮、唐尙書右僕射衞國公李靖、司空英國公李勣列於左；漢太子少傅張良、齊大司馬田穰苴、吳將軍孫武、魏西河守吳起、燕昌國君樂毅列於右。</span>其中祀、下祀幷雜祀一切並停。<span class="jiazhu">旱故也。<span class="shu-ming">唐六典</span>：昊天上帝、五方帝、皇地祇、神州宗廟爲大祀。日月、星辰、社稷、先代帝王、岳鎭、海瀆、帝社、先蠶、孔宣父、齊太公、諸太子廟爲中祀。司中、司命、風師、雨師、衆星、山林、川澤、五龍祠等及州、縣社稷、釋奠爲小祀。雜祀，蓋小鬼之神，若<span class="shu-ming">漢志</span>所謂杜將軍、寶雞之類。</span></p>
<p class="em2 strong"><span class="yinwen">14</span>是日，史思明入東京。<span class="jiazhu"><span class="shu-ming">考異</span>曰：按去年九月，思明已入東京。<span class="shu-ming">實錄</span>至此復云爾者，蓋當時城空，李光弼在河陽，思明還屯白馬寺，不入宮闕，今始移軍入其城耳。</span></p>
<p class="em2 strong"><span class="yinwen">15</span>五月，丙午，以太子太傅苗晉卿行侍中。晉卿練達吏事，而謹身固位，時人比之胡廣。</p>
<p class="em2 strong"><span class="yinwen">16</span>宦者馬上言受賂，爲人求官於兵部侍郎、同中書門下三品呂諲，諲爲之補官。<span class="jiazhu">爲，于僞翻。</span>事覺，上言杖死。壬子，諲罷爲太子賓客。</p>
<p class="em2 strong"><span class="yinwen">17</span>癸丑，以京兆尹南華劉晏爲戶部侍郎，充度支、鑄錢、鹽鐵等使。<span class="jiazhu">南華，本漢離狐縣，歷代不更名；天寶元年，更名南華縣，屬曹州。鹽鐵使，乾元元年以命第五琦。<span class="shu-ming">會要</span>：開元二十五年，監察御史羅文信充諸道鑄錢使，其後楊愼矜、楊國忠相繼爲之。</span>晏善治財利，故用之。<span class="jiazhu">治，直之翻。</span></p>
<p class="em2 strong"><span class="yinwen">18</span>六月，甲子，桂州經略使邢濟奏：破西原蠻二十萬衆，斬其帥黃乾曜等。<span class="jiazhu">西原蠻居廣、容之南，邕、桂之西，有寧氏，相承爲豪。又有黃氏，居黃橙洞，其屬也。其地西接南詔。天寶初，黃氏強，與韋氏、周氏、儂氏相脣齒，爲寇害，據十餘州，又逐韋、周于海濱縣，地數千里。帥，所類翻。</span></p>
<p class="em2 strong"><span class="yinwen">19</span>乙丑，鳳翔節度使崔光遠奏破涇、隴羌、渾十餘萬衆。<span class="jiaozhusup">【據章鈺<span class="shu-ming">資治通鑑校宋記</span>補。】</span></p>
<p class="em2 strong"><span class="yinwen">20</span>三品錢行浸久，<span class="jiazhu">開元錢與乾元當十錢、重輪錢爲三品。</span>屬歲荒，米斗至七千錢，人相食。京兆尹鄭叔清捕私鑄錢者，數月間，榜死者八百餘人，不能禁。<span class="jiazhu">屬，之欲翻。榜，音彭。</span>乃敕京畿，開元錢與乾元小錢皆當十，其重輪錢當三十，諸州更俟進止。是時史思明亦鑄順天、得一錢，<span class="jiazhu">史思明鑄<span class="yinhao">「得一元寶」</span>錢，徑一寸四分。旣而惡得一非長祚之兆，改其文曰<span class="yinhao">「順天元寶」</span>。</span>一當開元錢百。賊中物價尤貴。</p>
<p class="em2 strong"><span class="yinwen">21</span>甲申，興王佋薨。佋，張后長子也，幼曰定王侗。<span class="jiazhu">佋，音詔。侗，音通，又音同。</span>張后以故數欲危太子，<span class="jiazhu">數，所角翻。</span>太子常以恭遜取容。會佋薨，侗尙幼，太子位遂定。</p>
<p class="em2 strong"><span class="yinwen">22</span>乙酉，鳳翔節度使崔光遠破党項於普潤。<span class="jiazhu">普潤縣，屬鳳翔府，漢杜陽縣之地，隋作仁壽宮，大業初置普潤縣。宋白曰：普潤縣，本漢安定、鶉狐二縣之地，在漢又爲漆縣。隋大業元年於細川谷置普潤縣，蓋以杜、漆、岐三水灌漑民田，民獲濟利，以爲縣名。麟遊縣則漢杜陽之地，有隋仁壽宮。</span></p>
<p class="em2 strong"><span class="yinwen">23</span>平盧兵馬使田神功奏破史思明之兵於鄭州。</p>
<p class="em2 strong"><span class="yinwen">24</span>上皇愛興慶宮，自蜀歸，卽居之。<span class="jiazhu">事見上卷至德二載。</span>上時自夾城往起居，<span class="jiazhu">夾城，開元二十年所築。</span>上皇亦間至大明宮。<span class="jiazhu">間，古莧翻。</span>左龍武大將軍陳玄禮、內侍監高力士久侍衞上皇；上又命玉眞公主、如仙媛、<span class="jiazhu"><span class="shu-ming">考異</span>曰：<span class="shu-ming">常侍言旨</span>作<span class="yinhao">「九仙媛」</span>，<span class="shu-ming">唐曆</span>作<span class="yinhao">「九公主、女媛」</span>，今從<span class="shu-ming">新</span>、<span class="shu-ming">舊傳</span>。蓋舊宮人也。</span>內侍王承恩、魏悅及梨園弟子常娛侍左右。上皇多御長慶樓，<span class="jiazhu">長慶樓，南臨大道，上皇每御之，裴徊觀覽。</span>父老過者往往瞻拜，呼萬歲，上皇常於樓下置酒食賜之；又嘗召將軍郭英乂等上樓賜宴。有劍南奏事官過樓下拜舞，<span class="jiazhu">諸道遣官入京師奏事者，謂之奏事官。</span>上皇命玉眞公主、如仙媛爲之作主人。<span class="jiazhu">爲，于僞翻。</span></p>
<p class="em2 strong">李輔國素微賤，雖暴貴用事，上皇左右皆輕之。輔國意恨，且欲立奇功以固其寵，乃言於上曰：<span class="yinhao">「上皇居興慶宮，日與外人交通，陳玄禮、高力士謀不利於陛下。今六軍將士盡靈武勳臣，皆反仄不安，臣曉諭不能解，不敢不以聞。」</span><span class="jiazhu">李輔國此言，是臨肅宗以兵也。</span>上泣曰：<span class="yinhao">「聖皇慈仁，豈容有此！」</span><span class="jiazhu">帝上上皇尊號曰聖皇天帝。</span>對曰：<span class="yinhao">「上皇固無此意，其如羣小何！陛下爲天下主，當爲社稷大計，消亂於未萌，豈得徇匹夫之孝！且興慶宮與閻閭相參，垣墉淺露，非至尊所宜居。大內深嚴，奉迎居之，與彼何殊，又得杜絕小人熒惑聖聽。如此，上皇享萬歲之安，陛下有三朝之樂，<span class="jiazhu"><span class="shu-ming">記</span>曰：文王之爲世子也，朝於王季日三。朝，直遙翻。</span>庸何傷乎！」</span>上不聽。興慶宮先有馬三百匹，輔國矯敕取之。<span class="jiazhu">矯敕，猶言矯詔也。</span>纔留十匹。上皇謂高力士曰：<span class="yinhao">「吾兒爲輔國所惑，不得終孝矣。」</span></p>
<p class="em2 strong">輔國又令六軍將士，號哭叩頭，請迎上皇居西內。<span class="jiazhu">唐以大明宮爲東內，太極宮爲西內，興慶宮爲南內。號，戶刀翻。</span>上泣不應。輔國懼。會上不豫，秋，七月，丁未，輔國矯稱上語，迎上皇遊西內，至睿武門，輔國將射生五百騎，露刃遮道奏曰：<span class="yinhao">「皇帝以興慶宮湫隘，<span class="jiazhu">湫，下也。隘，小也，狹也。陸德明<span class="shu-ming">音義</span>：湫，子小翻；徐音秋。</span>迎上皇遷居大內。」</span>上皇驚，幾墜。<span class="jiazhu">幾，居依翻。</span>高力士曰：<span class="yinhao">「李輔國何得無禮！」</span>叱令下馬。輔國不得已而下。力士因宣上皇誥曰：<span class="yinhao">「諸將士各好在！」</span><span class="jiazhu">以將士露刃遮道，震驚上皇，殊無善狀，令其好在。好在，猶今人言好生，言不得以兵干乘輿也。</span>將士皆納刃，再拜，呼萬歲。力士又叱輔國與己共執上皇馬鞚，侍衞如西內，居甘露殿。<span class="jiazhu">西內以兩儀殿爲內朝。兩儀殿北有甘露門。甘露門內爲甘露殿。如，往也。</span>輔國帥衆而退。<span class="jiazhu">帥，讀曰率；下同。</span>所留侍衞兵，纔尩老數十人。<span class="jiazhu">尩，烏光翻。</span>陳玄禮、高力士及舊宮人皆不得留左右。上皇曰：<span class="yinhao">「興慶宮，吾之王地，<span class="jiazhu">王，于況翻。事見二百九卷睿宗景雲元年。</span>吾數以讓皇帝，皇帝不受。今日之徙，亦吾志也。」</span>是日，輔國與六軍大將素服見上，請罪。<span class="jiazhu">北門六軍也。數，所角翻。見，賢遍翻。</span>上又迫於諸將，乃勞之曰：<span class="yinhao">「南宮、西內，亦復何殊！<span class="jiazhu">南宮，卽謂興慶宮。取語便順，或言南宮，或言南內。勞，力到翻。復，扶又翻。</span>卿等恐小人熒惑，防微杜漸，以安社稷，何所懼也！」</span>刑部尙書顏眞卿首率百寮上表，請問上皇起居。輔國惡之，奏貶蓬州長史。<span class="jiazhu">梁以漢宕渠縣界置安國縣，後周置蓬州，隋廢州，以縣屬清化郡，唐復分置蓬州。惡，烏路翻。宋白曰：因蓬山爲名，至京師二千三百六十里，東都二千五百八十二里。</span></p>
<p class="em2 strong"><span class="yinwen">25</span>癸丑，敕天下重稜錢皆當三十，如畿內。<span class="jiazhu">重稜錢，卽重輪錢。重，直龍翻。</span></p>
<p class="em2 strong"><span class="yinwen">26</span>丙辰，高力士流巫州，王承恩流播州，魏悅流溱州，陳玄禮勒致仕；置如仙媛於歸州，<span class="jiazhu">貞觀八年，分辰州龍標縣置巫州，京師南三千一百五十八里，至東都三千八百三十三里。播州，秦夜郎郡之南境，隋牂柯郡之牂柯縣，貞觀九年，置郎州，十一年，置播州，京師南四千四百五十里，至東都四千九百六十里。貞觀十六年，開山洞置溱州，至京師三千四百八十里，東都四千二百里。歸州，漢秭歸縣地，後周置秭歸郡，隋廢郡，以縣屬巴東郡；唐武德二年，分秭歸、巴東二縣置歸州，京師南二千二百六十八里，至東都一千八百四十三里。</span>玉眞公主出居玉眞觀。<span class="jiazhu">玉眞觀，睿宗爲主所起。</span>上更選後宮百餘人，置西內，備灑掃。<span class="jiazhu">灑，所賣翻。掃，素報翻，又皆如字。</span>令萬安、咸宜二公主視服膳；<span class="jiazhu">萬安、咸宜二公主皆上皇女。</span>四方所獻珍異，先薦上皇。然上皇日以不懌，因不茹葷，辟穀，浸以成疾。上初猶往問安，旣而上亦有疾，但遣人起居。其後上稍悔，惡輔國，欲誅之，<span class="jiazhu">惡，烏路翻。</span>畏其握兵，竟猶豫不能決。</p>
<p class="em2 strong"><span class="yinwen">27</span>初，哥舒翰破吐蕃於臨洮西關磨環川，於其地置神策軍。<span class="jiazhu"><span class="shu-ming">會要</span>：天寶十三載，哥舒翰以前年收九曲，請以其地置洮陽郡，郡內置神策軍，去臨洮郡二百里。</span>及安祿山反，軍使成如璆<span class="jiazhu">璆，與球同。</span>遣其將衞伯玉將千人赴難。<span class="jiazhu">難，乃旦翻。</span>旣而軍地淪入吐蕃，伯玉留屯於陝，累官至右羽林大將軍。八月，庚午，以伯玉爲神策軍節度使。<span class="jiazhu">爲神策軍強盛張本。</span></p>
<p class="em2 strong"><span class="yinwen">28</span>丁亥，贈諡興王佋曰恭懿太子。</p>
<p class="em2 strong"><span class="yinwen">29</span>九月，甲午，置南都於荊州，以荊州爲江陵府，仍置永平軍團練兵三千人，以扼吳、蜀之衝，從節度使呂諲之請也。</p>
<p class="em2 strong"><span class="yinwen">30</span>或上言：<span class="yinhao">「天下未平，不宜置郭子儀於散地。」</span><span class="jiazhu">散，昔亶翻。</span>乙未，命子儀出鎭邠州；党項遁去。<span class="jiazhu">畏子儀也。</span>戊申，制：<span class="yinhao">「子儀統諸道兵自朔方直取范陽，還定河北，發射生英武等禁軍<span class="jiazhu">射生號英武軍，見上卷至德二載十二月。</span>及朔方、鄜坊、邠寧、涇原諸道蕃、漢兵共七萬人，皆受子儀節度。」</span><span class="jiazhu">鄜，音夫。</span>制下旬日，復爲魚朝恩所沮，事竟不行。<span class="jiazhu">使郭子儀果總兵向范陽，則史思明有內顧之憂，李光弼成夾攻之勢，必無邙山之敗矣。郭、李成功，則又必無樹置河北諸帥之禍矣。復，扶又翻。</span></p>
<p class="em2 strong"><span class="yinwen">31</span>冬，十月，丙子，置青、沂等五州節度使。<span class="jiazhu">詳考<span class="shu-ming">通鑑</span>所書，乾元二年四月甲辰，以尙衡爲青密節度使，上元二年四月乙亥，青密節度使尙衡破史朝義兵。如此，則是年尙衡尙鎭青密，安得又置青沂等州節度使邪！<span class="shu-ming">新書·方鎭表</span>：上元二年置淄沂節度使，領淄、沂、滄、德、棣五州。侯希逸自平盧引兵保青州，授青密節度使，遂廢淄沂節度，幷所管五州，號淄青、平盧節度。<span class="shu-ming">通鑑</span>書侯希逸爲平盧、淄青節度在寶應元年五月。蓋<span class="shu-ming">新表</span>與<span class="shu-ming">通鑑</span>各以所見書爲據，故參錯不同如此。</span></p>
<p class="em2 strong"><span class="yinwen">32</span>十一月，壬辰，涇州破党項。</p>
<p class="em2 strong"><span class="yinwen">33</span>御史中丞李銑、宋州刺史劉展皆領淮西節度副使。銑貪暴不法，展剛強自用，故爲其上者多惡之；<span class="jiazhu">惡，烏路翻。</span>節度使王仲昇先奏銑罪而誅之。時有謠言曰：<span class="yinhao">「手執金刀起東方。」</span>仲昇使監軍使、內左常侍邢延恩入奏：<span class="jiazhu">唐中人出監方鎭軍，品秩高者爲監軍使，其下爲監軍。監，古銜翻。</span><span class="yinhao">「展倔強不受命，姓名應謠讖，<span class="jiazhu">此句當屬上句。倔，其勿翻。強，其兩翻。讖，謂金刀之謠應劉姓也。</span>請除之。」</span></p>
<p class="em2 strong">延恩因說上曰：<span class="yinhao">「展與李銑一體之人，今銑誅，展不自安，苟不去之，恐其爲亂。然展方握強兵，宜以計去之。<span class="jiazhu">說，式芮翻。去，羌呂翻。</span>請除展江淮都統，代李峘，<span class="jiazhu">峘，戶登翻。</span>俟其釋兵赴鎭，中道執之，此一夫力耳。」</span>上從之，以展爲都統淮南東、江南西、浙西三道節度使；<span class="jiazhu"><span class="shu-ming">考異</span>曰：沈旣濟<span class="shu-ming">劉展亂紀</span>云：<span class="yinhao">「淮南東道、浙江西道凡二十三州，置都統節度。」</span>下云：<span class="yinhao">「以展爲都統江南、淮南節度使。」</span>下又云：<span class="yinhao">「三道皆發吏申圖籍。」</span>按<span class="shu-ming">舊·李峘傳</span>：<span class="yinhao">「峘都統淮南、江南、江西節度。」</span>展旣代峘，其所統亦三道耳。淮南者，東道楊、楚、滁、和、舒、廬、濠、壽八州也。江南者，浙西昇、潤、常、蘇、湖、杭、睦七州也。江西者，洪、虔、江、吉、袁、信、撫七州也。凡二十二州。<span class="shu-ming">亂紀</span>誤以<span class="yinhao">「二」</span>爲<span class="yinhao">「三」</span>，又脫<span class="yinhao">「江南西道」</span>字耳。</span>密敕舊都統李峘及淮南東道節度使鄧景山圖之。<span class="jiazhu">李峘爲浙東節度兼淮南，見上卷元年。按<span class="shu-ming">唐會要</span>：乾元元年十二月，李峘除都統淮南、江東、江西節度、宣慰、觀察、處置等使。都統之名起於此。<span class="shu-ming">通鑑</span>但書以浙東兼淮東，與<span class="shu-ming">會要</span>少異。</span></p>
<p class="em2 strong">延恩以制書授展，展疑之，曰：<span class="yinhao">「展自陳留參軍，數年至刺史，可謂暴貴矣。江、淮租賦所出，今之重任，展無勳勞，又非親賢，一旦恩命寵擢如此，得非有讒人間之乎？」</span><span class="jiazhu">間，古莧翻。</span>因泣下。延恩懼，曰：<span class="yinhao">「公素有才望，主上以江、淮爲憂，故不次用公。公反以爲疑，何哉？」</span>展曰：<span class="yinhao">「事苟不欺，印節可先得乎？」</span>延恩曰：<span class="yinhao">「可。」</span>乃馳詣廣陵，與峘謀，解峘印節以授展。展得印節，乃上表謝恩，牒追江、淮親舊，置之心膂，三道官屬遣使迎賀，申圖籍，相望於道，展悉舉宋州兵七千趣廣陵。<span class="jiazhu">趣，七喻翻。</span></p>
<p class="em2 strong">延恩知展已得其情，還奔廣陵，<span class="jiazhu"><span class="shu-ming">書</span>云：<span class="yinhao">「作僞心勞日拙，」</span>邢延恩之謂矣。</span>與李峘、鄧景山發兵拒之，移檄州縣，言展反。展亦移檄言峘反，州縣莫知所從。峘引兵渡江，與副使潤州刺史韋儇、<span class="jiazhu">儇，許緣翻。</span>浙西節度使侯令儀屯京口，鄧景山將萬人屯徐城。<span class="jiazhu">徐城縣屬泗州，漢徐縣地，隋置徐城縣於大徐城，開元二十五年，移就臨淮縣。</span>展素有威名，御軍嚴整，江、淮人望風畏之。展倍道先期至，使人問景山曰：<span class="yinhao">「吾奉詔書赴鎭，此何兵也？」</span>景山不應。展使人呼於陳前曰：<span class="jiazhu">呼，火故翻。</span><span class="yinhao">「汝曹皆吾民也，勿干吾旗鼓。」</span>使其將孫待封、張法雷擊之，景山衆潰，與延恩奔壽州。展引兵入廣陵，遣其將屈突孝標將兵三千徇濠、楚，王𣈶將兵四千略淮西。<span class="jiazhu">𣈶，古鄧翻。</span></p>
<p class="em2 strong">李峘闢北固爲兵場，<span class="jiazhu">北固山，在京口，梁武帝所登，卽其地。</span>插木以塞江口。展軍於白沙，設疑兵於瓜洲，<span class="jiazhu">今揚州江都縣南三十里，有瓜洲鎭，正對京口北固山。塞，昔則翻。</span>多張火、鼓，<span class="jiazhu">張火及鼓，以爲疑兵。</span>若將趣北固者，如是累日。峘悉銳兵守京口以待之。展乃自上流濟，襲下蜀。<span class="jiazhu">此自白沙濟江也。昇州東北九十里至句容縣，有下蜀戍，在句容縣北，近江津。</span>峘軍聞之，自潰，峘奔宣城。<span class="jiazhu">宣城，漢宛陵縣地，晉置宣城郡，隋平陳，廢郡，改宛陵爲宣城縣，帶宣州。李峘奔宣城，就鄭炅之。</span></p>
<p class="em2 strong">甲午，展陷潤州。<span class="jiazhu"><span class="shu-ming">考異</span>曰：<span class="shu-ming">實錄</span>：<span class="yinhao">「十一月壬子，淮南節度奏展反，鄧景山、李峘戰敗。八日，展陷潤州。十日，陷昇州。」</span>按八日甲午，十日丙申，壬子二十六日，乃奏到日也。<span class="shu-ming">唐曆</span>：<span class="yinhao">「壬子，淮南奏宋州刺史劉展赴鎭，揚州長史淮南節度鄧景山、都統尙書李峘承詔拒之，兵敗，奔於壽州。乙未，劉展陷揚州。景申，陷潤州。丁酉，陷昇州。」</span>壬子在前，蓋因<span class="shu-ming">實錄</span>也。今從<span class="shu-ming">劉展亂紀</span>及<span class="shu-ming">新書·本紀</span>。</span>昇州軍士萬五千人謀應展，攻金陵城，<span class="jiazhu">昇州治金陵。</span>不克而遁。侯令儀懼，以後事授兵馬使姜昌羣，棄城走。昌羣遣其將宗犀詣展降。丙申，展陷昇州，以宗犀爲潤州司馬、丹楊軍使；<span class="jiazhu">乾元二年置丹楊軍於潤州。</span>使昌羣領昇州，以從子伯瑛佐之。<span class="jiazhu">從，才用翻。</span></p>
<p class="em2 strong"><span class="yinwen">34</span>李光弼攻懷州，百餘日，乃拔之，生擒安太清。<span class="jiazhu"><span class="shu-ming">考異</span>曰：<span class="shu-ming">舊傳</span>云：<span class="yinhao">「擒安太清、周摯、楊希文等，送於闕下。」</span>按周摯於時不在懷州城中，明年爲史朝義所殺，非光弼所擒也。</span></p>
<p class="em2 strong"><span class="yinwen">35</span>史思明遣其將田承嗣將兵五千徇淮西，王同芝將兵三千人徇陳，許敬江將二千人徇兗、鄆，薛鄂將五千人徇曹州。<span class="jiazhu"><span class="shu-ming">新書</span><span class="yinhao">「江」</span>作<span class="yinhao">「缸」</span>，<span class="yinhao">「鄂」</span>作<span class="yinhao">「萼」</span>。</span></p>
<p class="em2 strong"><span class="yinwen">36</span>十二月，丙子，党項寇美原、<span class="jiaozhusup">【章：甲十六行本「原」下有「華原」二字；乙十一行本同；退齋校同。】</span>同官，大掠而去。<span class="jiazhu">後魏景明元年，分漢富平縣置土門縣，屬新平郡，因土門山爲名，隋廢土門縣入華原。咸亨二年，分京兆之富平、華原及同州之蒲城，以故土門縣置美原縣。同官，本漢銅官之地，後因謂之銅官川。後魏眞君七年，置銅官縣，屬北地郡，隋爲銅官，至唐，二縣並屬京兆。宋白曰：同官縣，漢祋祤地，晉爲頻陽地，苻堅於祋祤城東北銅官州置銅官護軍，後魏眞君七年，罷軍爲縣。後周除<span class="yinhao">「金」</span>，作此<span class="yinhao">「同」</span>字。</span></p>
<p class="em2 strong"><span class="yinwen">37</span>賊帥郭愔等引諸羌、胡敗秦隴防禦使韋倫，<span class="jiazhu">帥，所類翻。敗，補賣翻。</span>殺監軍使。</p>
<p class="em2 strong"><span class="yinwen">38</span>兗鄆節度使能元皓<span class="jiazhu"><span class="shu-ming">方鎭表</span>：乾元二年，升鄆、齊、兗三州都防禦使爲節度使。是年，以齊州隸青密，而兗鄆增領徐州。能，奴代翻。</span>擊史思明兵，破之。</p>
<p class="em2 strong"><span class="yinwen">39</span>李峘之去潤州也，副使李藏用謂峘曰：<span class="yinhao">「處人尊位，食人重祿，臨難而逃之，非忠也；<span class="jiazhu">處，昌呂翻。難，乃旦翻。</span>以數十州之兵食，三江、五湖之險固，<span class="jiazhu">韋昭曰：三江，謂吳松江、錢唐江、浦陽江也。<span class="shu-ming">吳地記</span>曰：松江東北行七十里，得三江口。東北入海爲婁江，東南入江爲東江，幷松江爲三江。五湖註已見<span class="shu-ming">晉安帝紀</span>。</span>不發一矢而棄之，非勇也。失忠與勇，何以事君！藏用請收餘兵，竭力以拒之。」</span>峘乃悉以後事授藏用。藏用收散卒，得七百人，東至蘇州募壯士，得二千人，立栅以拒劉展。</p>
<p class="em2 strong">展遣其將傅子昂、宗犀攻宣州，宣歙節度使鄭炅之棄城走，<span class="jiazhu">宣歙節度使領宣、歙、饒三州。歙，書涉翻。</span>李峘奔淇<span class="jiaozhusup">【章：甲十六行本「淇」作「洪」；乙十一行本同。】</span>州。</p>
<p class="em2 strong">李藏用與展將張景超、孫待封戰於郁墅，兵敗，奔杭州。景超遂據蘇州，待封進陷湖州。<span class="jiazhu">湖州，本漢烏程縣地，吳置吳興郡，隋平陳，廢郡，置湖州，大業初，廢州，以縣屬吳郡。唐武德四年，復置湖州。</span>展以其將許嶧爲潤州刺史，<span class="jiazhu">嶧，音亦。</span>李可封爲常州刺史，楊持璧蘇州刺史，待封領湖州事。景超進逼杭州，藏用使其將溫晁屯餘杭。<span class="jiazhu">餘杭，漢縣，時屬杭州，在州西四十五里。晁，直遙翻。</span>展以李晃爲泗州刺史，宗犀爲宣州刺史。</p>
<p class="em2 strong">傅子昂屯南陵，<span class="jiazhu">南陵，漢春穀縣地，梁置南陵縣及南陵郡，隋廢郡，以縣屬宣州。舊治赭圻城，長安四年，移治青陽城。</span>將下江州，徇江西。<span class="jiazhu">江西，謂江南西道。</span>於是屈突孝標陷濠、楚州，<span class="jiazhu">屈，居勿翻。</span>王𣈶陷舒、和、滁、廬等州，所向無不摧靡，聚兵萬人，騎三千，橫行江、淮間。壽州刺史崔昭發兵拒之，由是𣈶不得西，止屯廬州。</p>
<p class="em2 strong">初，上命平廬<span class="jiaozhusup">【章：甲十六行本「廬」作「盧」，「盧」下有「都知」二字；乙十一本同；張校同；退齋校同。】</span>兵馬使田神功將所部精兵五千屯任城；<span class="jiazhu">任，音壬。</span>鄧景山旣敗，與邢延恩奏乞敕神功救淮南，未報。景山遣人趣之，<span class="jiazhu">趣，讀曰促。</span>且許以淮南金帛子女爲賂，神功及所部皆喜，悉衆南下，及彭城，敕神功討展。<span class="jiazhu">田神功至彭城，敕方下。</span>展聞之，始有懼色，自廣陵將兵八千拒之，選精兵二千渡淮，擊神功於都梁山，展敗，走至天長；<span class="jiazhu">天寶元年，分江都、六合、高郵置千秋縣，七載，更名天長，屬揚州。</span>以五百騎據橋拒戰，又敗，展獨與一騎亡渡江。神功入廣陵<span class="jiazhu"><span class="shu-ming">考異</span>曰：<span class="shu-ming">劉展亂紀</span>云：<span class="yinhao">「二年春，神功舉兵東下。」</span><span class="shu-ming">實錄</span>、<span class="shu-ming">唐曆</span>，神功入揚州在此月。今從之。</span>及楚州，<span class="jiazhu">當屬上句。蓋先入楚州而後入廣陵。</span>大掠，殺商胡以千數，城中地穿掘略徧。<span class="jiazhu">穿掘，以求人所窖藏者。掘，其月翻。</span></p>
<p class="em2 strong"><span class="yinwen">40</span>是歲，吐蕃陷廓州。</p>
</div></body></html>