<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-Hant" xml:lang="zh-Hant">
 <head>
  <link href="../Styles/page_styles.css" rel="stylesheet" type="text/css"/>
  <link href="../Styles/stylesheet.css" rel="stylesheet" type="text/css"/>
  <title id="toc_1">
   ◎卷第八十三·晉紀五·孝惠皇帝上之下
  </title>
 </head>
 <body>
  <div id="text">
   <h1>
    <span class="section" id="title-1">
     <span data-head-description="" data-head-level="h2" data-head-title="晉紀五">
      晉紀五
     </span>
    </span>
   </h1>
   <p>
    <span class="jiazhu">
     〔起屠維協洽
     <span class="biaozhusup" data-rel="（己未）">
     </span>
     ，盡上章涒灘
     <span class="biaozhusup" data-rel="（庚申）">
     </span>
     ，凡二年。〕
    </span>
   </p>
   <hr/>
   <h5>
    <span class="section" id="title-2">
     <span data-head-description="" data-head-level="h3" data-head-title="孝惠皇帝上之下">
      孝惠皇帝上之下
     </span>
    </span>
   </h5>
   <p class="strong">
    <span class="section" id="title-3">
     <span data-head-description="" data-head-level="h4" data-head-title="元康九年">
      元康九年
     </span>
    </span>
    <span class="biaozhusup" data-rel="（己未、西元二九九年）">
    </span>
   </p>
   <p class="em2 strong">
    <span class="yinwen">
     1
    </span>
    春，正月，孟觀大破氐衆於中亭，
    <span class="jiazhu">
     〔《水經註》：扶風美陽縣有中亭水，亦謂之中亭川，在美陽縣西。〕
    </span>
    獲齊萬年。
   </p>
   <p class="em2 strong">
    <span class="yinwen">
     2
    </span>
    太子洗馬陳留江統
    <span class="jiazhu">
     〔洗，悉薦翻。〕
    </span>
    以爲戎、狄亂華，宜早絕其原，乃作《徙戎論》以警朝廷曰：
    <span class="yinhao">
     「夫夷、蠻、戎、狄，地在要荒，
     <span class="jiazhu">
      〔《周禮》：九州之外，謂之蕃國，謂東夷、南蠻、西戎、北狄也。《國語》曰：蠻、夷要服，戎、狄荒服。韋昭《註》曰：要者，要結好信而服從之。荒者，言荒忽無常也。要，一遙翻。〕
     </span>
     禹平九土而西戎卽敍。
     <span class="jiazhu">
      〔孔安國曰：言荒服之外，流沙之內，皆就次敍。班固曰：卽敍者，言就而敍之。〕
     </span>
     其性氣貪婪，
     <span class="jiazhu">
      〔婪，盧含翻。〕
     </span>
     凶悍不仁。
     <span class="jiazhu">
      〔悍，侯罕翻，又下罕翻。〕
     </span>
     四夷之中，戎、狄爲甚，弱則畏服，強則侵叛。當其強也，以漢高祖困於白登、孝文軍於霸上。及其弱也，以元、成之微而單于入朝。此其已然之效也。
     <span class="jiazhu">
      〔單，音禪。朝，直遙翻。〕
     </span>
     是以有道之君牧夷、狄也，惟以待之有備，禦之有常，雖稽顙執贄
     <span class="jiazhu">
      〔《周禮》：蕃國世一見，各以其所貴寶爲贄。稽，音啓。〕
     </span>
     而邊城不弛固守，
     <span class="jiazhu">
      〔漢元帝時，匈奴單于請罷邊塞守備，侯應以爲不可。所謂不弛固守也。〕
     </span>
     強暴爲寇而兵甲不加遠征，
     <span class="jiazhu">
      〔周宣王薄伐獫狁，至于太原，盡境而返，比於蟁蝱，驅之而已，所謂不加遠征也。〕
     </span>
     期令境內獲安，疆埸不侵而已。
    </span>
   </p>
   <p class="em2 strong">
    <span class="yinhao">
     及至周室失統，諸侯專征，封疆不固，利害異心，戎、狄乘間，得入中國，
     <span class="jiazhu">
      〔如戎伐魯濟西，山戎病燕，狄伐衞、邢，長狄入三國之類。間，古莧翻。〕
     </span>
     或招誘安撫以爲己用，
     <span class="jiazhu">
      〔如申、繒以西戎攻殺周幽王，晉遷陸渾之戎於伊川，與之掎角，以敗秦師于殽，楚以蠻軍與晉戰于鄢陵。誘，音酉。〕
     </span>
     自是四夷交侵，與中國錯居。
     <span class="jiazhu">
      〔如徐夷在齊、晉、魯、宋之間，鮮虞介燕、晉之境，赤狄居上黨之地，陸渾戎居伊、洛之間，義渠、大荔居秦、晉之域，戎蠻子居梁、霍之地。〕
     </span>
     及秦始皇幷天下，兵威旁達，攘胡，走越，當是時，中國無復四夷也。
     <span class="jiazhu">
      〔事見《秦紀》。〕
     </span>
    </span>
   </p>
   <p class="em2 strong">
    <span class="yinhao">
     漢建武中，馬援領隴西太守，討叛羌，徙其餘種於關中，
     <span class="jiazhu">
      〔種，章勇翻。〕
     </span>
     居馮翊、河東空地。數歲之後，族類蕃息，
     <span class="jiazhu">
      〔蕃，扶元翻。〕
     </span>
     旣恃其肥強，且苦漢人侵之；永初之元，羣羌叛亂，覆沒將守，屠破城邑，鄧騭敗北，侵及河內，十年之中，夷、夏俱敝，任尙、馬賢，僅乃克之。
     <span class="jiazhu">
      〔事並見《漢紀》。按漢光武十一年，馬援討羌，降之。安帝永初元年，羌反。自建武十一年至永初元年，凡七十三年。
      <span class="yinhao">
       「數歲之後」
      </span>
      ，當作
      <span class="yinhao">
       「數十歲之後」
      </span>
      。將，卽亮翻。守，式又翻。騭，之日翻。夏，戶雅翻。任，音壬。〕
     </span>
     自此之後，餘燼不盡，小有際會，輒復侵叛，
     <span class="jiazhu">
      〔復，扶又翻。〕
     </span>
     中世之寇，惟此爲大。魏興之初，與蜀分隔，疆埸之戎，一彼一此。武帝徙武都氐於秦川，
     <span class="jiazhu">
      〔事見六十八卷漢獻帝建安廿三年。〕
     </span>
     欲以弱寇強國，扞禦蜀虜，此蓋權宜之計，非萬世之利也；今者當之，已受其敝矣。
    </span>
   </p>
   <p class="em2 strong">
    <span class="yinhao">
     夫關中土沃物豐，帝王所居，
     <span class="jiazhu">
      〔周都豐、鎬，秦都咸陽，漢都長安，皆關中之地。〕
     </span>
     未聞戎、狄宜在此土也。非我族類，其心必異。而因其衰敝，遷之畿服，
     <span class="jiazhu">
      〔畿服，謂邦畿千里之內。〕
     </span>
     士庶翫習，侮其輕弱，使其怨恨之氣毒於骨髓；至於蕃育衆盛，
     <span class="jiazhu">
      〔蕃，扶袁翻。〕
     </span>
     則坐生其心。以貪悍之性，挾憤怒之情，候隙乘便，輒爲橫逆；
     <span class="jiazhu">
      〔橫，戶孟翻。〕
     </span>
     而居封域之內，無障塞之隔，掩不備之人，收散野之積，
     <span class="jiazhu">
      〔積，子賜翻，聚也。〕
     </span>
     故能爲禍滋蔓，暴害不測，此必然之勢，已驗之事也。當今之宜，宜及兵威方盛，衆事未罷，徙馮翊、北地、新平、安定界內諸羌，著先零罕幵、析支之地，徙扶風、始平、京兆之氐，出還隴右，著陰平、武都之界，
     <span class="jiazhu">
      〔先零、罕幵、析支之地，自湟中西至賜支河首。陰平、武都，舊白馬氐地也。著，直略翻。零，音憐。幵，苦堅翻。〕
     </span>
     廩其道路之糧，令足自致，
     <span class="jiazhu">
      〔
      <span class="yinhao">
       「廩」
      </span>
      當作
      <span class="yinhao">
       「稟」
      </span>
      ，給也；下廩糧同。〕
     </span>
     各附本種，
     <span class="jiazhu">
      〔種，章勇翻。〕
     </span>
     反其舊土，使屬國、撫夷就安集之。
     <span class="jiazhu">
      〔屬國都尉及撫夷護軍也。〕
     </span>
     戎、晉不雜，並得其所，縱有猾夏之心，
     <span class="jiazhu">
      〔孔安國曰：猾，亂也；夏，華夏也。夏，戶雅翻。〕
     </span>
     風塵之警，則絕遠中國，隔閡山河，
     <span class="jiazhu">
      〔遠，于願翻。閡，與礙同。〕
     </span>
     雖有寇暴，所害不廣矣。
    </span>
   </p>
   <p class="em2 strong">
    <span class="yinhao">
     難者曰：氐寇新平，關中饑疫，百姓愁苦，咸望寧息；而欲使疲悴之衆，徙自猜之寇，恐勢盡力屈，緒業不卒，
     <span class="jiazhu">
      〔難，乃旦翻。悴，秦醉翻。卒，子恤翻，終也。〕
     </span>
     前害未及弭而後變復橫出矣。
     <span class="jiazhu">
      〔復，扶又翻。〕
     </span>
     答曰：子以今者羣氐爲尙挾餘資，悔惡反善，懷我德惠而來柔附乎？將勢窮道盡，智力俱困，懼我兵誅以至於此乎？曰：無有餘力，勢窮道盡故也。然則我能制其短長之命而令其進退由己矣。夫樂其業者不易事，
     <span class="jiazhu">
      〔樂，音洛。〕
     </span>
     安其居者無遷志。方其自疑危懼，畏怖促遽，
     <span class="jiazhu">
      〔怖，普布翻。〕
     </span>
     故可制以兵威，使之左右無違也。迨其死亡流散，離逷未鳩，
     <span class="jiazhu">
      〔逷，他歷翻。《爾雅》曰：逷，遠也。鳩，集也。〕
     </span>
     與關中之人，戶皆爲讎，
     <span class="jiazhu">
      〔謂氐、羌之反，暴掠平民，關中之人怨毒之，戶皆爲讎敵。〕
     </span>
     故可遐遷遠處，令其心不懷土也。夫聖賢之謀事也，爲之於未有，治之於未亂，
     <span class="jiazhu">
      〔治，直之翻。〕
     </span>
     道不著而平，德不顯而成。其次則能轉禍爲福，因敗爲功，值困必濟，遇否能通。
     <span class="jiazhu">
      〔否，皮鄙翻。〕
     </span>
     今子遭敝事之終而不圖更制之始，
     <span class="jiazhu">
      〔更，工衡翻。〕
     </span>
     愛易轍之勤而遵覆車之軌，何哉！
     <span class="jiazhu">
      〔車覆於前，不可遵其轍，當易路而行；若遵覆車之迹，則後車又將覆矣。〕
     </span>
     且關中之人百餘萬口，率其少多，
     <span class="jiazhu">
      〔率，列恤翻，約數也。少，詩沼翻。〕
     </span>
     戎、狄居半，處之與遷，必須口實。
     <span class="jiazhu">
      〔口實，謂糧食也。處，昌呂翻。〕
     </span>
     若有窮乏，糝粒不繼者，
     <span class="jiazhu">
      〔糝，桑頷翻。以米和羹也。〕
     </span>
     故當傾關中之穀以全其生生之計，必無擠於溝壑而不爲侵掠之害也。
     <span class="jiazhu">
      〔氐、羌窮乏，勢必聚而侵掠，晉朝欲弭其害，故當傾穀以給之。擠，子西翻，又子細翻。〕
     </span>
     今我遷之，傳食而至，
     <span class="jiazhu">
      〔謂所過郡縣遞給其食也。傳，直戀翻。〕
     </span>
     附其種族，自使相贍，而秦地之人得其半穀，
     <span class="jiazhu">
      〔言關中居人，戎、狄居半，今遷使歸其舊地，則秦中百姓將食其所積之穀，以約率之，正得常居之半穀也。種，章勇翻；下餘種同。〕
     </span>
     此爲濟行者以廩糧，遺居者以積倉，
     <span class="jiazhu">
      〔遺，于季翻。〕
     </span>
     寬關中之逼，去盜賊之原，
     <span class="jiazhu">
      〔去，羌呂翻。〕
     </span>
     除旦夕之損，建終年之益。若憚蹔舉之小勞
     <span class="jiazhu">
      〔蹔，與暫同。〕
     </span>
     而忘永逸之弘策，惜日月之煩苦而遺累世之寇敵，非所謂能創業垂統，謀及子孫者也。
    </span>
   </p>
   <p class="em2 strong">
    <span class="yinhao">
     幷州之胡，本實匈奴桀惡之寇也，建安中，使右賢王去卑誘質呼廚泉，聽其部落散居六郡。
     <span class="jiazhu">
      〔謂幷州所統六郡也。《晉書·匈奴傳》曰：匈奴與晉人雜居，平陽、西河、太原、新興、上黨、樂平，莫不有焉。質呼廚泉事見六十七卷漢獻帝建安二十一年。質，音致。〕
     </span>
     咸熙之際，以一部太強，分爲三率，
     <span class="jiazhu">
      〔率，讀曰帥，音所類翻。〕
     </span>
     泰始之初，又增爲四；於是劉猛內叛，連結外虜，
     <span class="jiazhu">
      〔事見七十九卷武帝泰始七年、八年。〕
     </span>
     近者郝散之變，發於穀遠。
     <span class="jiazhu">
      〔穀遠縣，漢屬上黨郡，晉省，蓋其地猶存舊縣名也。劉昫曰：穀遠，今沁源縣。宋白曰：漢穀遠故縣，在沁源縣南百五十步，孤遠故城是也。《晉地記》云：穀遠，今名孤遠，後代語訛耳。郝散事見上卷四年。〕
     </span>
     今五部之衆，戶至數萬，人口之盛，過於西戎；其天性驍勇，弓馬便利，倍於氐、羌。
     <span class="jiazhu">
      〔驍，堅堯翻。〕
     </span>
     若有不虞風塵之慮，則幷州之域可爲寒心。
     <span class="jiazhu">
      〔劉淵之禍，江統固逆知之矣。〕
     </span>
    </span>
   </p>
   <p class="em2 strong">
    <span class="yinhao">
     正始中，毌丘儉討句驪，
     <span class="jiazhu">
      〔事見七十五卷魏邵陵厲公正始七年。句，如字，又音駒。驪，力知翻。〕
     </span>
     徙其餘種於滎陽。
     <span class="jiazhu">
      〔種，章勇翻。〕
     </span>
     始徙之時，戶落百數；子孫孳息，
     <span class="jiazhu">
      〔孳，津之翻，生也。〕
     </span>
     今以千計；數世之後，必至殷熾。
     <span class="jiazhu">
      〔熾，昌志翻。〕
     </span>
     百姓失職，
     <span class="jiazhu">
      〔民不得安於耕鑿，是失職也。〕
     </span>
     猶或亡叛，犬馬肥充，則有噬齧，況於夷、狄，能不爲變！但顧其微弱，勢力不逮耳。
     <span class="jiazhu">
      〔顧，內顧也。〕
     </span>
    </span>
   </p>
   <p class="em2 strong">
    <span class="yinhao">
     夫爲邦者，憂不在寡而在不安，
     <span class="jiazhu">
      〔《論語》：孔子曰：丘聞有國有家者，不患寡而患不均，不患貧而患不安。〕
     </span>
     以四海之廣，士民之富，豈須夷虜在內然後取足哉！此等皆可申諭發遣，還其本域，慰彼羈旅懷土之思，釋我華夏纖介之憂，
     <span class="jiazhu">
      〔夏，戶雅翻。〕
     </span>
     『惠此中國，以綏四方，』
     <span class="jiazhu">
      〔《詩·大雅·民勞》之辭。〕
     </span>
     德施永世，於計爲長也！」
    </span>
    朝廷不能用。
   </p>
   <p class="em2 strong">
    <span class="yinwen">
     3
    </span>
    散騎常侍賈謐侍講東宮，對太子倨傲，成都王穎見而叱之；謐怒，言於賈后，出穎爲平北將軍，鎭鄴。
    <span class="jiazhu">
     〔《考異》曰：《帝紀》云：
     <span class="yinhao">
      「以穎爲鎭北大將軍。」
     </span>
     今從《本傳》。〕
    </span>
    徵梁王肜爲大將軍、錄尙書事；以河間王顒爲鎭西將軍，鎭關中。
    <span class="jiazhu">
     〔肜，余中翻。顒，魚容翻。〕
    </span>
    初，武帝作石函之制，非至親不得鎭關中，顒輕財愛士，朝廷以爲賢，故用之。
    <span class="jiazhu">
     〔顒，安平獻王孚之孫，太原烈王瓌之子也，初襲父爵，咸寧三年，改封河間。爲穎、顒各據方鎭以阻兵張本。〕
    </span>
   </p>
   <p class="em2 strong">
    <span class="yinwen">
     4
    </span>
    夏，六月，
    <span class="jiaozhusup">
     〔章：甲十一行本「月」下有「戊戌」二字；乙十一行本同；孔本同。〕
    </span>
    高密文獻王泰薨。
    <span class="jiazhu">
     〔《考異》曰：《帝紀》云
     <span class="yinhao">
      「隴西王」
     </span>
     ，《本傳》云：
     <span class="yinhao">
      「泰爲尙書令，改封高密。」
     </span>
     《紀》誤。〕
    </span>
   </p>
   <p class="em2 strong">
    <span class="yinwen">
     5
    </span>
    賈后淫虐日甚，私於太醫令程據等；
    <span class="jiazhu">
     〔《晉志》：太醫令，屬宗正。〕
    </span>
    又以簏箱載道上年少入宮，
    <span class="jiazhu">
     〔簏，盧谷翻。《說文》：竹高篋也。少，詩照翻。〕
    </span>
    復恐其漏泄，往往殺之。
    <span class="jiazhu">
     〔復，扶又翻。〕
    </span>
    賈模恐禍及己，甚憂之。裴頠與模及張華議廢后，更立謝淑妃。
    <span class="jiazhu">
     〔謝淑妃，太子之母也。頠，魚毀翻。更，工衡翻。《考異》曰：《賈后傳》曰：
     <span class="yinhao">
      「模與裴頠、王衍謀廢之，衍後悔而止。」
     </span>
     今從《頠傳》。〕
    </span>
    模、華皆曰：
    <span class="yinhao">
     「主上自無廢黜之意，而吾等專行之，儻上心不以爲然，將若之何！且諸王方強，朋黨各異，恐一旦禍起，身死國危，無益社稷。」
    </span>
    頠曰：
    <span class="yinhao">
     「誠如公言。然宮中逞其昏虐，亂可立待也。」
    </span>
    華曰：
    <span class="yinhao">
     「卿二人於中宮皆親戚，言或見信，宜數爲陳禍福之戒，庶無大悖，則天下尙未至於亂，吾曹得以優游卒歲而已。」
    </span>
    <span class="jiazhu">
     〔張華處昏亂之朝，位冠羣后，而持心如此，天殆假手於趙王倫而誅之也。數，所角翻。爲，于僞翻。卒，子恤翻。悖，蒲內翻。〕
    </span>
    頠旦夕說其從母廣城君，
    <span class="jiazhu">
     〔說，輸芮翻。從，才用翻。〕
    </span>
    令戒諭賈后以親厚太子，賈模亦數爲后言禍福；后不能用，反以模爲毀己而疏之；模不得志，憂憤而卒。
   </p>
   <p class="em2 strong">
    秋，八月，以裴頠爲尙書僕射。頠雖賈后親屬，然雅望素隆，四海惟恐其不居權位。尋詔頠專任門下事，
    <span class="jiazhu">
     〔晉制：侍中與給事黃門侍郎同管門下事。頠爲侍中，專任門下事，賈后之意也。〕
    </span>
    頠上表固辭，以
    <span class="yinhao">
     「賈模適亡，復以臣代之，
     <span class="jiazhu">
      〔復，扶又翻。〕
     </span>
     崇外戚之望，彰偏私之舉，爲聖朝累。」
    </span>
    <span class="jiazhu">
     〔累，力瑞翻。〕
    </span>
    不聽。或謂頠曰：
    <span class="yinhao">
     「君可以言，當盡言於中宮；言而不從，當遠引而去。儻二者不立，雖有十表，難以免矣。」
    </span>
    頠慨然久之，竟不能從。
    <span class="jiazhu">
     〔史言華、頠顧戀祿位以殞首亡家。〕
    </span>
   </p>
   <p class="em2 strong">
    帝爲人戇騃，
    <span class="jiazhu">
     〔戇，陟降翻，愚也。騃，語駭翻，癡也。〕
    </span>
    嘗在華林園聞蝦蟆，
    <span class="jiazhu">
     〔蝦，何加翻。蟆，謨加翻。〕
    </span>
    謂左右曰：
    <span class="yinhao">
     「此鳴者，爲官乎，爲私乎？」
    </span>
    <span class="jiazhu">
     〔爲，于僞翻。〕
    </span>
    時天下荒饉，百姓餓死，帝聞之曰：
    <span class="yinhao">
     「何不食肉糜！」
    </span>
    <span class="jiazhu">
     〔糜，忙皮翻，粥也。〕
    </span>
    由是權在羣下，政出多門，勢位之家，更相薦託，有如互市。
    <span class="jiazhu">
     〔更，工衡翻。〕
    </span>
    賈、郭恣橫，
    <span class="jiazhu">
     〔橫，戶孟翻。〕
    </span>
    貨賂公行。南陽魯褒作《錢神論》以譏之曰：
    <span class="yinhao">
     「錢之爲體，有《乾》、《坤》之象，親之如兄，字曰孔方。
     <span class="jiazhu">
      〔錢圜函方，天圜而地方，故曰有《乾》、《坤》之象。孔方，亦以錢體言。〕
     </span>
     無德而尊，無勢而熱，排金門，入紫闥，危可使安，死可使活，貴可使賤，生可使殺。是故忿爭非錢不勝，幽滯非錢不拔，怨讎非錢不解，令聞非錢不發。
     <span class="jiazhu">
      〔聞，音問。〕
     </span>
     洛中朱衣、當塗之士，
     <span class="jiazhu">
      〔晉制：諸王朱衣、絳紗襮。當塗之士，謂當路柄用者。〕
     </span>
     愛我家兄，皆無已已，執我之手，抱我終始。凡今之人，惟錢而已！」
    </span>
   </p>
   <p class="em2 strong">
    又，朝臣務以苛察相高，每有疑議，羣下各立私意，刑法不壹，獄訟繁滋。裴頠上表曰：
    <span class="yinhao">
     「先王刑賞相稱，
     <span class="jiazhu">
      〔稱，尺證翻。〕
     </span>
     輕重無二，故下聽有常，羣吏安業。去元康四年大風，廟闕屋瓦有數枚傾落，免太常荀㝢；事輕責重，有違常典。五年二月有大風，蘭臺主者懲懼前事，求索阿棟之間，得瓦小邪十五處，
     <span class="jiazhu">
      〔蘭臺主者，御史臺主者也，卽令史之類。阿，屋之隈曲。棟，屋檼也。索，山客翻。〕
     </span>
     遂禁止太常，復興刑獄。
     <span class="jiazhu">
      〔復，扶又翻；下頌復、史復同。〕
     </span>
     今年八月，陵上荊一枝圍七寸二分者被斫；司徒、太常奔走道路，
     <span class="jiazhu">
      〔《說文》：荊，楚木也。司徒，漢丞相之職。漢制：丞相與太常掌圍陵。被，皮義翻。〕
     </span>
     雖知事小，而按劾難測，
     <span class="jiazhu">
      〔劾，戶槪翻，又戶得翻。〕
     </span>
     搔擾驅馳，各競免負，
     <span class="jiazhu">
      〔負，罪負也。〕
     </span>
     于今太常禁止未解。夫刑書之文有限而舛違之故無方，故有臨時議處之制，
     <span class="jiazhu">
      〔言法有一定之文，而罪有故、誤，情有輕、重，故制令臨時隨事情議處其罪。處，昌呂翻。〕
     </span>
     誠不能皆得循常也。至於此等，皆爲過當，
     <span class="jiazhu">
      〔當，丁浪翻。〕
     </span>
     恐姦吏因緣，得爲淺深也。」
    </span>
    旣而曲議猶不止，
    <span class="jiazhu">
     〔曲議，謂曲法而議，自爲淺深。〕
    </span>
    三公尙書劉頌復上疏曰：
    <span class="jiazhu">
     〔《晉志》：漢成帝置三公尙書，主斷獄；光武以三公曹主歲盡考課州郡事。〕
    </span>
    <span class="yinhao">
     「自近世以來，法漸多門，令甚不一，吏不知所守，下不知所避，姦僞者因以售其情，居上者難以檢其下，
     <span class="jiazhu">
      〔檢校，檢束也。〕
     </span>
     事同議異，獄犴不平。
     <span class="jiazhu">
      〔犴，魚旰翻。野獄曰犴。〕
     </span>
     夫君臣之分，各有所司。法欲必奉，故令主者守文；理有窮塞，故使大臣釋滯；事有時宜，故人主權斷。
     <span class="jiazhu">
      〔塞，悉則翻。斷，丁亂翻；下弘斷同。〕
     </span>
     主者守文，若釋之執犯蹕之平也；
     <span class="jiazhu">
      〔事見十四卷漢文帝三年。〕
     </span>
     大臣釋滯，若公孫弘斷郭解之獄也；
     <span class="jiazhu">
      〔事見十八卷漢武帝元朔二年。〕
     </span>
     人主權斷，若漢祖戮丁公之爲也。
     <span class="jiazhu">
      〔事見十一卷漢高祖五年。〕
     </span>
     天下萬事，自非此類，不得出意妄議，皆以律令從事。然後法信於下，人聽不惑，吏不容姦，可以言政矣。」
    </span>
    <span class="jiazhu">
     〔《考異》曰：《刑法志》敍頌奏，續頠表之下，而云
     <span class="yinhao">
      「侍中太宰汝南王亮」
     </span>
     。按頠表引元康八年事，時亮死已久，蓋《志》誤也。〕
    </span>
    乃下詔，
    <span class="yinhao">
     「郎、令史復出法駁案者，隨事以聞，」
    </span>
    然亦不能革也。
    <span class="jiazhu">
     〔郎、令史，尙書郎及尙書、蘭臺令史也。出法駁案者，謂出於法之外而爲駁議也。駁，北角翻。〕
    </span>
   </p>
   <p class="em2 strong">
    頌遷吏部尙書，建九班之制，欲令百官居職希遷，考課能否，明其賞罰。賈、郭用權，仕者欲速，事竟不行。
   </p>
   <p class="em2 strong">
    裴頠薦平陽韋忠於張華，
    <span class="jiazhu">
     〔魏邵陵厲公正始八年，分河東郡之汾北爲平陽郡。〕
    </span>
    華辟之，忠辭疾不起。人問其故，忠曰：
    <span class="yinhao">
     「張茂先華而不實，裴逸民慾而無厭，
     <span class="jiazhu">
      〔張華，字茂先；裴頠，字逸民。厭，於鹽翻。〕
     </span>
     棄典禮而附賊后，此豈大丈夫之所爲哉！逸民每有心託我，我常恐其溺於深淵而餘波及我，況可褰裳而就之哉！」
    </span>
    <span class="jiazhu">
     〔溺，奴狄翻。〕
    </span>
   </p>
   <p class="em2 strong">
    關內侯敦煌索靖，知天下將亂，
    <span class="jiazhu">
     〔敦，徒門翻。索，蘇各翻。〕
    </span>
    指洛陽宮門銅駝歎曰：
    <span class="yinhao">
     「會見汝在荊棘中耳！」
    </span>
    <span class="jiazhu">
     〔銅駝，魏明帝景初元年自長安徙之洛陽。〕
    </span>
   </p>
   <p class="em2 strong">
    <span class="yinwen">
     6
    </span>
    冬，十一月，甲子朔，日有食之。
   </p>
   <p class="em2 strong">
    <span class="yinwen">
     7
    </span>
    初，廣城君郭槐，以賈后無子，常勸后使慈愛太子。賈謐驕縱，數無禮於太子，
    <span class="jiazhu">
     〔數，所角翻。〕
    </span>
    廣城君恆切責之。
    <span class="jiazhu">
     〔恆，戶登翻。〕
    </span>
    廣城君欲以韓壽女爲太子妃，太子亦欲婚韓氏以自固；壽妻賈午及后皆不聽，而爲太子聘王衍少女。太子聞衍長女美，而后爲賈謐聘之，
    <span class="jiazhu">
     〔爲，于僞翻。少，詩照翻。長，知兩翻。〕
    </span>
    心不能平，頗以爲言。及廣城君病，臨終，執后手，令盡心於太子，言甚切至。又曰：
    <span class="yinhao">
     「趙粲、賈午，必亂汝家事；我死後，勿復聽入。深記吾言！」
    </span>
    <span class="jiazhu">
     〔郭槐妬狠，而垂沒之時，所以告戒其女者如此，蓋多權數，故其智慮能及此耳。復，扶又翻；下同。〕
    </span>
    后不從，更與粲、午謀害太子。
   </p>
   <p class="em2 strong">
    太子幼有令名，
    <span class="jiazhu">
     〔事見上卷武帝太康十年。〕
    </span>
    及長，不好學，
    <span class="jiazhu">
     〔長，知兩翻。好，呼報翻；下同。〕
    </span>
    惟與左右嬉戲，賈后復使黃門輩誘之爲奢靡威虐。
    <span class="jiazhu">
     〔誘，音酉。〕
    </span>
    由是名譽浸減，驕慢益彰，或廢朝侍而縱遊逸，
    <span class="jiazhu">
     〔朝，直遙翻。〕
    </span>
    於宮中爲市，使人屠酤，手揣斤兩，
    <span class="jiazhu">
     〔揣，初委翻。〕
    </span>
    輕重不差。其母，本屠家女也，故太子好之。
    <span class="jiazhu">
     〔古者擇女必求之名門，取其幽閒令淑者，良有以也。好，呼到翻。〕
    </span>
    東宮月俸錢五十萬，
    <span class="jiazhu">
     〔俸，扶用翻。〕
    </span>
    太子常探取二月，用之猶不足。
    <span class="jiazhu">
     〔探，吐南翻，又他紺翻。探取，預取也。〕
    </span>
    又令西園賣葵菜、藍子、雞、麪等物而收其利。
    <span class="jiazhu">
     〔葵，亦菜也。魯相公儀休拔園葵，漆室氏女曰
     <span class="yinhao">
      「晉客馬踐吾葵，使吾終歲不食葵」
     </span>
     是也。藍，盧甘翻，草可以染青者也。《本草圖經》曰：藍實，人家蔬圃中作畦種蒔，三月、四月生，苗高三四尺許，葉似水蓼，花紅白色，實亦若蓼子而大，黑色。五月、六月採實。麪，屑麥爲之。〕
    </span>
    又好陰陽小數，多所拘忌。
    <span class="jiazhu">
     〔班固曰：陰陽家蓋出於羲和之官，敬順昊天曆象日月星辰，敬授人時，此其所長也。及拘者爲之，則牽於禁忌，泥於小數，捨人事而任鬼神。〕
    </span>
    洗馬江統上書陳五事：
    <span class="yinhao">
     「一曰雖有微苦，宜力疾朝侍。
     <span class="jiazhu">
      〔苦，亦疾也。朝，直遙翻。〕
     </span>
     二曰宜勤見保傅，咨詢善道。三曰畫室之功，可宜
     <span class="jiaozhusup">
      〔章：甲十一行本「宜」作「且」；乙十一行本同；孔本同。〕
     </span>
     減省，
     <span class="jiazhu">
      〔畫室，以五采繪畫。室，屋也。畫，與𦘕同。〕
     </span>
     後園刻鏤雜作，一皆罷遣。
     <span class="jiazhu">
      〔鏤，郎豆翻。〕
     </span>
     四曰西園賣葵、藍之屬，虧敗國體，貶損令聞。
     <span class="jiazhu">
      〔敗，補邁翻。聞，音問。〕
     </span>
     五曰繕牆正瓦，不必拘攣小忌。」
    </span>
    <span class="jiazhu">
     〔攣，閭緣翻。〕
    </span>
    太子皆不從。中舍人杜錫，
    <span class="jiazhu">
     〔《晉志》：太子中舍人四人，咸寧四年置，以舍人才學美者爲之，與中庶子共掌文翰，職如黃門侍郎，在中庶子下，洗馬上。〕
    </span>
    恐太子不得安其位，每盡忠諫，勸太子修德業，保令名，言辭懇切。太子患之，置針著錫常所坐氈中，
    <span class="jiazhu">
     〔著，陟略翻。〕
    </span>
    刺之流血。
    <span class="jiazhu">
     〔刺，七亦翻。〕
    </span>
    錫，預之子也。
    <span class="jiazhu">
     〔杜預，武帝時建平吳之功。〕
    </span>
   </p>
   <p class="em2 strong">
    太子性剛，知賈謐恃中宮驕貴，不能假借之。謐時爲侍中，至東宮，或捨之，於後庭遊戲。詹事裴權諫曰：
    <span class="jiazhu">
     〔詹事，秦官，掌太子家。晉初未置詹事，宮事無大小皆由二傅。咸寧元年，置詹事，掌宮事，二傅不復領官屬。〕
    </span>
    <span class="yinhao">
     「謐，后所親昵，
     <span class="jiazhu">
      〔昵，尼質翻。〕
     </span>
     一旦交構，則事危矣。」
    </span>
    不從。謐譖太子於后曰：
    <span class="yinhao">
     「太子多畜私財以結小人者，爲賈氏故也。
     <span class="jiazhu">
      〔爲，于僞翻。〕
     </span>
     若宮車晏駕，彼居大位，依楊氏故事，誅臣等，廢后於金墉，如反手耳。
     <span class="jiazhu">
      〔賈后殺楊駿，廢太后，天地之所不容也。觀其姑姪之間所言若此，則其心固不能一息安也。〕
     </span>
     不如早圖之，更立慈順者，可以自安。」
    </span>
    <span class="jiazhu">
     〔更，工衡翻。〕
    </span>
    后納其言，乃宣揚太子之短，布於遠近。又詐爲有娠，
    <span class="jiazhu">
     〔娠，升人翻，孕也。〕
    </span>
    內藁物、產具，取妹夫韓壽子慰祖養之，欲以代太子。
   </p>
   <p class="em2 strong">
    于時朝野咸知賈后有害太子之意，中護軍趙俊請太子廢后，太子不聽。左衞率東平劉卞，以賈后之謀問張華，
    <span class="jiazhu">
     〔帝在東宮置衞率，初曰中衞率，泰始五年，分爲左右，各領一軍，愍懷在東宮，又加前後二率，謂之四率。率，所律翻。〕
    </span>
    華曰：
    <span class="yinhao">
     「不聞。」
    </span>
    卞曰：
    <span class="yinhao">
     「卞自須昌小吏，受公成拔以至今日。
     <span class="jiazhu">
      〔須昌縣，屬東平國。卞自縣小吏從令入洛，歷官至左衞率。〕
     </span>
     士感知己，是以盡言；而公更有疑於卞邪！」
    </span>
    華曰：
    <span class="yinhao">
     「假令有此，君欲如何？」
    </span>
    卞曰：
    <span class="yinhao">
     「東宮俊乂如林，
     <span class="jiazhu">
      〔時江統、潘滔、王敦等皆爲東宮官屬。馬融曰：才過千人曰俊，百人曰乂。〕
     </span>
     四率精兵萬人；公居阿衡之任，若得公命，皇太子因朝入錄尙書事，
     <span class="jiazhu">
      〔朝，直遙翻；下同。〕
     </span>
     廢賈后於金墉城，兩黃門力耳。」
    </span>
    華曰：
    <span class="yinhao">
     「今天子當陽，太子，人子也，吾又不受阿衡之命，
     <span class="jiazhu">
      〔華自言事任不可以伊尹自居。〕
     </span>
     忽相與行此，是無君父而以不孝示天下也。
     <span class="jiaozhusup">
      〔章：甲十一行本「也」下有「雖能有成猶不免罪」八字；乙十一行本同；孔本同；張校同；退齋校同。〕
     </span>
     況權戚滿朝，威柄不一，成可必乎！」
    </span>
    賈后常使親黨微服聽察於外，頗聞卞言，乃遷卞爲雍州刺史。
    <span class="jiazhu">
     〔雍，於用翻。〕
    </span>
    卞知言泄，飲藥而死。
    <span class="jiazhu">
     〔賈后剛悍，使聞卞言而張華不以告，則華必死於賈后之手，意卞言實華泄之也。〕
    </span>
   </p>
   <p class="em2 strong">
    十二月，太子長子虨病，
    <span class="jiazhu">
     〔長，知兩翻。虨，甫斤翻，又方閑翻。〕
    </span>
    太子爲虨求王爵，不許。虨疾篤，太子爲之禱祀求福。
    <span class="jiazhu">
     〔爲，于僞翻。〕
    </span>
    賈后聞之，乃詐稱帝不豫，召太子入朝。旣至，后不見，置于別室，遣婢陳舞以帝命賜太子酒三升，使盡飲之。太子辭以不能飲三升，舞逼之曰：
    <span class="yinhao">
     「不孝邪！天賜汝酒而不飲，
     <span class="jiazhu">
      〔臣子以君父爲天，故以君父之賜爲天賜。〕
     </span>
     酒中有惡物邪！」
    </span>
    太子不得已，強飲至盡，
    <span class="jiazhu">
     〔強，其兩翻。〕
    </span>
    遂大醉。后使黃門侍郎潘岳作書草，
    <span class="jiazhu">
     〔潘岳此事自當赤族，其後天假手於孫秀耳。〕
    </span>
    令小婢承福，以紙筆及草，因太子醉，稱詔使書之，文曰：
    <span class="yinhao">
     「陛下宜自了，不自了，吾當入了之。中宮又宜速自了，不自了，吾當手了之。幷與謝妃共要，刻期兩發，勿疑猶豫，以致後患。茹毛飲血於三辰之下，皇天許當掃除患害，立道文爲王，蔣氏爲內主。願成，當以三牲祠北君。」
    </span>
    太子醉迷不覺，遂依而寫之。
    <span class="jiazhu">
     〔謝妃，太子母也。要，約也，言幷以書與謝妃約，刻期內外俱發也。茹毛飲血，謂盟誓也。虨字道文。蔣氏，虨母蔣保林也。內主，言將立爲后也。三牲，牛、羊、豕也。北君，北帝也。按此書不惟無徵左，使常人觀之，亦知其僞爲而不可信。晉朝王、公、卿、尙書、黃、散視而不敢言。張華之諫，實亦不敢發賈氏之姦，姑引古義，依違而言之耳。裴頠請檢校傳書者，賈氏之姦無所逃矣，而亦不敢竟其說。上下相蒙，宜其大亂也。〕
    </span>
    其字半不成，后補成之，以呈帝。
   </p>
   <p class="em2 strong">
    壬戌，帝幸式乾殿，召公卿入，使黃門令董猛以太子書及青紙詔示之曰：
    <span class="yinhao">
     「遹書如此，今賜死。」
    </span>
    徧示諸公王，莫有言者。
    <span class="jiazhu">
     〔諸公王，宗室諸王之爲公者。〕
    </span>
    張華曰：
    <span class="yinhao">
     「此國之大禍，自古以來，常因廢黜正嫡以致喪亂。
     <span class="jiazhu">
      〔喪，息浪翻。〕
     </span>
     且國家有天下日淺，願陛下詳之！」
    </span>
    裴頠以爲宜先檢校傳書者；又請比校太子手書，不然，恐有詐妄。賈后乃出太子啓事十餘紙，衆人比視，亦無敢言非者。賈后使董猛矯以長廣公主辭白帝曰：
    <span class="jiazhu">
     〔長廣公主，武帝女，下嫁甄德。〕
    </span>
    <span class="yinhao">
     「事宜速決，而羣臣各不同，其不從詔者，宜以軍法從事。」
    </span>
    <span class="jiazhu">
     〔欲以此言脅羣臣也。〕
    </span>
    議至日西，不決。后見華等意堅，懼事變，乃表免太子爲庶人，詔許之。於是使尙書和郁等持節詣東宮，廢太子爲庶人。太子改服出，拜受詔，步出承華門，
    <span class="jiazhu">
     〔承華門，東宮門也。陸機詩所謂
     <span class="yinhao">
      「振纓承華」
     </span>
     是也。〕
    </span>
    乘粗犢車，東武公澹以兵仗送太子及妃王氏、三子虨、臧、尙同幽于金墉城。王衍自表離婚，許之，妃慟哭而歸。
    <span class="jiazhu">
     〔清談之禍，起於何晏。何晏猶與曹爽同禍福，若王衍者，又不逮何晏矣。〕
    </span>
    殺太子母謝淑媛及虨母保林蔣俊。
    <span class="jiazhu">
     〔保林、良娣，漢六宮十四等之數，魏、晉以下爲東宮女官品秩。師古曰：保林，言其可安衆如林也。〕
    </span>
   </p>
   <p class="strong">
    <span class="section" id="title-4">
     <span data-head-description="" data-head-level="h4" data-head-title="永康元年">
      永康元年
     </span>
    </span>
    <span class="biaozhusup" data-rel="（庚申、西元三○○年）">
    </span>
   </p>
   <p class="em2 strong">
    <span class="yinwen">
     1
    </span>
    春，正月，癸亥朔，
    <span class="jiazhu">
     〔《考異》曰：《帝紀》、《天文志》皆有
     <span class="yinhao">
      「己卯日食」
     </span>
     ，《宋志》無之。按《長曆》，己卯，十七日，安得日食。〕
    </span>
    赦天下，改元。
   </p>
   <p class="em2 strong">
    <span class="yinwen">
     2
    </span>
    西戎校尉司馬閻纘
    <span class="jiazhu">
     〔武帝置南蠻校尉於襄陽，西戎校尉於長安，南夷校尉於寧州，各有長史、司馬。〕
    </span>
    輿棺詣闕上書，以爲：
    <span class="yinhao">
     「漢戾太子稱兵拒命，言者猶曰罪當笞耳。
     <span class="jiazhu">
      〔事見二十二卷漢武帝征和二年、三年。〕
     </span>
     今遹受罪之日，不敢失道，猶爲輕於戾太子。宜重選師傅，
     <span class="jiazhu">
      〔重，再也。重，直龍翻。〕
     </span>
     先加嚴誨，若不悛改，棄之未晚也。」
    </span>
    <span class="jiazhu">
     〔悛，丑緣翻。〕
    </span>
    書奏，不省。
    <span class="jiazhu">
     〔省，悉景翻。〕
    </span>
    纘，圃之孫也。
    <span class="jiazhu">
     〔閻圃見六十七卷漢獻帝建安二十年。〕
    </span>
   </p>
   <p class="em2 strong">
    賈后使黃門自首
    <span class="jiazhu">
     〔首，式救翻；下同。〕
    </span>
    欲與太子爲逆。詔以黃門首辭班示公卿，遣東武公澹以千兵防衞太子，幽于許昌宮，令持
    <span class="jiaozhusup">
     〔張：「持」作「治」。〕
    </span>
    書御史劉振持節守之，
    <span class="jiazhu">
     〔持書御史，卽治書侍御史。〕
    </span>
    詔宮臣不得辭送。洗馬江統、潘滔、舍人王敦、杜蕤、魯瑤等冒禁至伊水，拜辭涕泣。
    <span class="jiazhu">
     〔《晉志》：太子舍人十六人，職比散騎、中書等侍郎。《水經註》：伊水過伊闕中，東北至洛陽縣南，北入于洛。〕
    </span>
    司隸校尉滿奮收縛統等送獄。其繫河南獄者，樂廣悉解遣之；
    <span class="jiazhu">
     〔樂廣時爲河南尹。〕
    </span>
    繫洛陽縣獄者，猶未釋。
    <span class="jiazhu">
     〔付郡者，河南尹得解遣之；繫洛陽獄者，尹不得與，故未釋。〕
    </span>
    都官從事孫琰說賈謐曰：
    <span class="yinhao">
     「所以廢徙太子，以其爲惡故耳。今宮臣冒罪拜辭，而加以重辟；流聞四方，乃更彰太子之德也，
     <span class="jiazhu">
      〔說，輸芮翻。辟，毗亦翻。聞，音問。〕
     </span>
     不如釋之。」
    </span>
    謐乃語洛湯令曹攄使釋之；
    <span class="jiazhu">
     〔攄，抽居翻。語，牛倨翻。〕
    </span>
    廣亦不坐。敦，覽之孫；
    <span class="jiazhu">
     〔王覽見七十七卷魏高貴鄕公甘露元年。〕
    </span>
    攄，肇之孫也。
    <span class="jiazhu">
     〔曹肇見十四卷魏明帝景初二年。〕
    </span>
    太子至許，遺王妃書，
    <span class="jiazhu">
     〔遺，于季翻。〕
    </span>
    自陳誣枉，妃父衍不敢以聞。
   </p>
   <p class="em2 strong">
    <span class="yinwen">
     3
    </span>
    丙子，皇孫虨卒。
    <span class="jiazhu">
     〔非疾也。《考異》曰：《帝紀》
     <span class="yinhao">
      「虨」
     </span>
     作
     <span class="yinhao">
      「霖」
     </span>
     。按虨，字道文，不當作
     <span class="yinhao">
      「霖」
     </span>
     ，今從《傳》。〕
    </span>
   </p>
   <p class="em2 strong">
    <span class="yinwen">
     4
    </span>
    三月，尉氏雨血，
    <span class="jiazhu">
     〔尉氏縣，自漢以來屬陳留郡。應劭曰：古獄官曰尉氏，鄭之別獄也。臣瓚曰：鄭大夫尉氏之邑，故以爲邑名。師古曰：鄭大夫尉氏亦以掌獄之官故爲族耳，應說是也。雨，于具翻。〕
    </span>
    妖星見南方，
    <span class="jiazhu">
     〔星見妖而不知其名，故但曰妖星。妖，於驕翻。見，賢遍翻；下同。〕
    </span>
    太白晝見，
    <span class="jiazhu">
     〔《晉·天文志》曰：太白晝見，與日爭明，強國弱，小國強，女主昌。〕
    </span>
    中台星拆。
    <span class="jiazhu">
     〔《史記·天官書》曰：魁下六星，兩兩而比者曰三台。三台色齊，君臣和；不齊，君臣乖戾。《漢·天文志》曰：三台曰泰階：上階，上星爲天子，下星爲女主；中階，上星爲諸侯、三公，下星爲卿、大夫；下階，上星爲士，下星爲庶人。拆者，兩星不相比也。〕
    </span>
    張華少子韙勸華遜位，
    <span class="jiazhu">
     〔少，詩照翻。韙，羽委翻。〕
    </span>
    華不從，曰：
    <span class="yinhao">
     「天道幽遠，不如靜以待之。」
    </span>
    <span class="jiazhu">
     〔華所謂靜以待之者，欲何所待也！〕
    </span>
   </p>
   <p class="em2 strong">
    <span class="yinwen">
     5
    </span>
    太子旣廢，衆情憤怒。右衞督司馬雅、常從督許超，皆嘗給事東宮，與殿中中郎士猗等
    <span class="jiazhu">
     〔右衞督、常從督、殿中中郎，皆屬二衞。武帝甚重兵官，殿中軍校，多選朝廷清望之士居之。司馬雅，宗室之疏屬也。從，才用翻。〕
    </span>
    謀廢賈后，復太子。以張華、裴頠安常保位，難與行權，右軍將軍趙王倫執兵柄，性貪冒，
    <span class="jiazhu">
     〔冒，密北翻。〕
    </span>
    可假以濟事。乃說孫秀曰：
    <span class="jiazhu">
     〔說，輸芮翻。〕
    </span>
    <span class="yinhao">
     「中宮凶妬無道，與賈謐等共誣廢太子。今國無嫡嗣，社稷將危，大臣將起大事，而公名奉事中宮，與賈、郭親善，太子之廢，皆云豫知，
     <span class="jiazhu">
      〔言倫、秀豫知廢太子之謀。〕
     </span>
     一朝事起，禍必相及，何不先謀之乎！」
    </span>
    秀許諾，言於倫，倫納焉，遂告通事令史張林
    <span class="jiazhu">
     〔通事令史，中書令史也。中書侍郎本通事郎，官名雖改，令史猶以通事冠之。陸機《惠帝起居注》曰：張林者，黑山賊張燕之曾孫。〕
    </span>
    及省事張衡等，
    <span class="jiazhu">
     〔省事，亦吏職也。賈充爲尙書令，以目疾表置省事吏四員，省事蓋自此始。省，悉景翻。〕
    </span>
    使爲內應。
   </p>
   <p class="em2 strong">
    事將起，孫秀言於倫曰：
    <span class="yinhao">
     「太子聰明剛猛，若還東宮，必不受制於人。明公素黨於賈后，道路皆知之，今雖建大功於太子，太子謂公特逼於百姓之望，翻覆以免罪耳，
     <span class="jiazhu">
      〔言百姓望太子復，倫等畏逼，故背賈氏復太子以求自免罪。〕
     </span>
     雖含忍宿忿，必不能深德明公，若有瑕釁，猶不免誅。不若遷延緩期，
     <span class="jiazhu">
      〔遲其事而遷延未發也。〕
     </span>
     賈后必害太子，然後廢賈后，爲太子報讎，
     <span class="jiazhu">
      〔爲，于僞翻。〕
     </span>
     非徒免禍而已，乃更可以得志。」
    </span>
    倫然之。
   </p>
   <p class="em2 strong">
    秀因使人行反間，
    <span class="jiazhu">
     〔間，古莧翻。〕
    </span>
    言殿中人欲廢皇后，立太子，
    <span class="jiazhu">
     〔司馬雅、許超、士猗皆殿中人也。〕
    </span>
    賈后數遣宮婢微服於民間聽察，
    <span class="jiazhu">
     〔數，所角翻。〕
    </span>
    聞之甚懼。倫、秀因勸謐等早除太子以絕衆望。癸未，賈后使太醫令程據和毒藥，
    <span class="jiazhu">
     〔和，戶臥翻。〕
    </span>
    矯詔使黃門孫慮至許昌毒太子。太子自廢黜，恐被毒，常自煑食於前；
    <span class="jiazhu">
     〔被，皮義翻。〕
    </span>
    慮以告劉振，振乃徙太子於小坊中，絕其食，宮人猶竊於牆上過食與之。慮逼太子以藥，太子不肯服，慮以藥杵椎殺之。
    <span class="jiazhu">
     〔椎，傳追翻。〕
    </span>
    有司請以庶人禮葬，賈后表請以廣陵王禮葬之。
   </p>
   <p class="em2 strong">
    <span class="yinwen">
     6
    </span>
    夏，四月，辛卯朔，日有食之。
   </p>
   <p class="em2 strong">
    <span class="yinwen">
     7
    </span>
    趙王倫、孫秀將討賈后，告右衞佽飛督閭和，
    <span class="jiazhu">
     〔晉制：右衞有佽飛、虎賁二督。佽飛，荊人，赴江斬蛟，古勇士也；自漢以來以爲衞士之號。佽，日四翻。〕
    </span>
    和從之，期以癸巳丙夜一籌，以鼓聲爲應。
    <span class="jiazhu">
     〔丙夜，夜三鼓；丙夜一籌，三更一點也。〕
    </span>
    癸巳，秀使司馬雅告張華曰：
    <span class="yinhao">
     「趙王欲與公共匡社稷，爲天下除害，
     <span class="jiazhu">
      〔爲，于僞翻。〕
     </span>
     使雅以告。」
    </span>
    華拒之。雅怒曰：
    <span class="yinhao">
     「刃將在頸，猶爲是言邪！」
    </span>
    不顧而出。
    <span class="jiazhu">
     〔華素有籌略，雅辭氣之悖如此而無以處之，蓋亦知衆怒不可遏，而己爲賈后用心，不敢背之，搏手無策，待死而已。〕
    </span>
   </p>
   <p class="em2 strong">
    及期，倫矯詔敕三部司馬曰：
    <span class="jiazhu">
     〔晉二衞有前驅、由基、強弩三部司馬。〕
    </span>
    <span class="yinhao">
     「中宮與賈謐等殺吾太子，今使車騎入廢中宮，
     <span class="jiazhu">
      〔時趙王倫以車騎將軍領右軍將軍。〕
     </span>
     汝等皆當從命，事畢，賜爵關中侯，不從者誅三族。」
    </span>
    衆皆從之。又矯詔開門，夜入，陳兵道南，
    <span class="jiazhu">
     〔御道之南也。〕
    </span>
    遣翊軍校尉齊王冏
    <span class="jiazhu">
     〔武帝太康元年，置翊軍校尉。冏，居永翻。〕
    </span>
    將百人排閤而入，華林令駱休爲內應，
    <span class="jiazhu">
     〔華林令，華林園令也。魏起芳林園，後避齊王芳諱，改曰華林園。有天淵池，池中有魏文帝九花叢殿。《晉志》：華林令屬鴻臚。《姓譜》：齊太公之後，有公子駱，子孫以爲氏。又秦之先有大駱。〕
    </span>
    迎帝幸東堂，以詔召賈謐於殿前，將誅之。謐走入西鍾下，呼曰：
    <span class="yinhao">
     「阿后救我！」
    </span>
    <span class="jiazhu">
     〔呼，火故翻。阿，今相傳從安入聲。〕
    </span>
    就斬之。賈后見齊王冏，驚曰：
    <span class="yinhao">
     「卿何爲來？」
    </span>
    冏曰：
    <span class="yinhao">
     「有詔收后。」
    </span>
    后曰：
    <span class="yinhao">
     「詔當從我出，何詔也！」
    </span>
    后至上閤，遙呼帝曰：
    <span class="yinhao">
     「陛下有婦，使人廢之，亦行自廢矣。」
    </span>
    是時，梁王肜亦預其謀，后問冏曰：
    <span class="yinhao">
     「起事者誰？」
    </span>
    冏曰：
    <span class="yinhao">
     「梁、趙。」
    </span>
    后曰：
    <span class="yinhao">
     「繫狗當繫頸，反繫其尾，何得不然！」
    </span>
    <span class="jiazhu">
     〔恨不先誅梁、趙也。〕
    </span>
    遂廢后爲庶人，幽之於建始殿。收趙粲、賈午等付暴室考竟。
    <span class="jiazhu">
     〔《晉志》：暴室令，屬光祿勳。〕
    </span>
    詔尙書收捕賈氏親黨，召中書監、侍中、黃門侍郎、八座皆夜入殿。尙書始疑詔有詐，郎師景露版奏請手詔，
    <span class="jiazhu">
     〔郎，尙書郎也。師，姓；景，名。〕
    </span>
    倫等斬之以徇。
   </p>
   <p class="em2 strong">
    倫陰與秀謀篡位，欲先除朝望，
    <span class="jiazhu">
     〔朝，直遙翻。〕
    </span>
    且報宿怨，乃執張華、裴頠、解系、解結等於殿前。
    <span class="jiazhu">
     〔倫、秀怨華、頠、系，事見上卷元康六年。結，系弟也。秀亂關中，結議秀罪應誅，故亦怨之。〕
    </span>
    華謂張林曰：
    <span class="yinhao">
     「卿欲害忠臣邪？」
    </span>
    林稱詔詰之曰：
    <span class="jiazhu">
     〔詰，去吉翻。〕
    </span>
    <span class="yinhao">
     「卿爲宰相，太子之廢，不能死節，何也？」
    </span>
    華曰：
    <span class="yinhao">
     「式乾之議，臣諫事具存，可覆按也。」
    </span>
    林曰：
    <span class="yinhao">
     「諫而不從，何不去位？」
    </span>
    華無以對。遂皆斬之，仍夷三族。解結女適裴氏，明日當嫁而禍起，裴氏欲認活之，女曰：
    <span class="yinhao">
     「家旣如此，我何以活爲！」
    </span>
    亦坐死。朝廷由是議革舊制，女不從死。
    <span class="jiazhu">
     〔不從父母家坐死也。〕
    </span>
    甲午，倫坐端門，
    <span class="jiazhu">
     〔宮門正南門曰端門。〕
    </span>
    遣尙書和郁持節送賈庶人于金墉；
    <span class="jiazhu">
     〔楊太后、太子遹之廢，史皆不書爲庶人，此獨書賈庶人者，正其罪也。〕
    </span>
    誅劉振、董猛、孫慮、程據等；司徒王戎及內外官坐張、裴親黨黜免者甚衆。閻纘撫張華尸慟哭曰：
    <span class="yinhao">
     「早語君遜位而不肯，今果不免，命也！」
    </span>
    <span class="jiazhu">
     〔語，牛倨翻。〕
    </span>
   </p>
   <p class="em2 strong">
    於是趙王倫稱詔赦天下，自爲使持節、都督中外諸軍事、相國、侍中，一依宣、文輔魏故事，
    <span class="jiazhu">
     〔《晉志》曰：丞相、相國，秦官也，晉受魏禪，並不置。自惠帝之後，省置無恆，爲之者趙王倫、梁王肜、成都王穎、南陽王保、王敦、王導之徒，非復人臣之職也。今按宣王懿以丞相輔魏，文王昭以相國輔魏，皆非人臣之職。〕
    </span>
    置府兵萬人，以其世子散騎常侍荂領宂從僕射，
    <span class="jiazhu">
     〔荂，枯花翻；楊正衡音孚。《晉志》：宂從僕射，屬光祿動。從，才用翻。〕
    </span>
    子馥爲前將軍，封濟陽王；
    <span class="jiazhu">
     〔濟，子禮翻。〕
    </span>
    虔爲黃門郎，封汝陰王；詡爲散騎侍郎，封霸城侯。
    <span class="jiazhu">
     〔黃門郎，卽黃門侍郎。散騎侍郎，魏初與散騎常侍同置。自魏至晉，散騎常侍、侍郎與侍中、黃門侍郎共平尙書奏事，皆要官也。〕
    </span>
    孫秀等皆封大郡，並據兵權，文武官封侯者數千人，百官總己以聽於倫。
    <span class="jiazhu">
     〔朱氏曰：總己，謂總攝己職。〕
    </span>
    倫素庸愚，復受制於孫秀。
    <span class="jiazhu">
     〔復，扶又翻。〕
    </span>
    秀爲中書令，威權振朝廷，天下皆事秀而無求於倫。
   </p>
   <p class="em2 strong">
    詔追復故太子遹位號，使尙書和郁帥東宮官屬迎太子喪於許昌，
    <span class="jiazhu">
     〔帥，讀曰率。〕
    </span>
    追封遹子虨爲南陽王，封虨弟臧爲臨淮王，尙爲襄陽王。
   </p>
   <p class="em2 strong">
    有司奏：
    <span class="yinhao">
     「尙書令王衍備位大臣，太子被誣，志在苟免，
     <span class="jiazhu">
      〔謂太子遺王妃書，自陳誣枉，衍不敢以聞也。〕
     </span>
     請禁錮終身。」
    </span>
    從之。
   </p>
   <p class="em2 strong">
    相國倫欲收人望，選用海內名德之士，以前平陽太守李重、滎陽太守荀組爲左、右長史，東平王堪、沛國劉謨爲左、右司馬，尙書郎陽平束晳爲記室，
    <span class="jiazhu">
     〔魏文帝黃初二年，分魏郡置陽平郡。記室，主文翰。束晳，漢太子太傅疎廣之後。廣曾孫避難，因去疎字之
     <span class="yinhao">
      「足」
     </span>
     ，改姓爲束。《續漢志》曰：記室，主上章表報書記。〕
    </span>
    淮南王文學荀崧、殿中郎陸機爲參軍。
    <span class="jiazhu">
     〔殿中郎，尙書郎也，主殿中曹。〕
    </span>
    組，勗之子；
    <span class="jiazhu">
     〔勗爲晉初佐命之臣。〕
    </span>
    崧，彧之玄孫也。
    <span class="jiazhu">
     〔荀彧爲魏初佐命之官。〕
    </span>
    李重知倫有異志，辭疾不就，倫逼之不已，憂憤成疾，扶曳受拜，數日而卒。
   </p>
   <p class="em2 strong">
    <span class="yinwen">
     8
    </span>
    丁酉，以梁王肜爲太宰，左光祿大夫何劭爲司徒，右光祿大夫劉寔爲司空。
    <span class="jiazhu">
     〔《晉志》：左、右光祿大夫，假金章紫綬，品秩第二，祿賜、班位、冠幘、車服、佩玉，置吏卒羽林。後之金紫光祿大夫，蓋魏、晉之左、右光祿大夫也。但魏、晉之大夫皆爲專官，後世則爲寄祿官耳。杜佑曰：魏、晉以來，左右光祿三大夫皆銀印青綬，其重者，詔加金章紫綬者，則謂之金紫光祿大夫。重者旣有金紫之號，故謂本光祿爲銀青光祿大夫。〕
    </span>
   </p>
   <p class="em2 strong">
    <span class="yinwen">
     9
    </span>
    太子遹之廢也，將立淮南王允爲太弟，議者不合。
    <span class="jiazhu">
     〔言有持異議者也。〕
    </span>
    會趙王倫廢賈后，乃以允爲驃騎將軍、開府儀同三司，領中護軍。
   </p>
   <p class="em2 strong">
    <span class="yinwen">
     10
    </span>
    己亥，相國倫矯詔遣尙書劉弘齎金屑酒賜賈后死于金墉城。
   </p>
   <p class="em2 strong">
    <span class="yinwen">
     11
    </span>
    五月，己巳，詔立臨海
    <span class="jiaozhusup">
     〔章：甲十一行本「海」作「淮」；乙十一行本同；孔本同。〕
    </span>
    王臧爲皇太孫，還妃王氏以母之；
    <span class="jiazhu">
     〔太子之廢也，歸王妃于父母家。〕
    </span>
    太子官屬卽轉爲太孫官屬，相國倫行太孫太傅。
   </p>
   <p class="em2 strong">
    <span class="yinwen">
     12
    </span>
    己卯，諡故太子曰愍懷；六月，壬寅，葬于顯平陵。
   </p>
   <p class="em2 strong">
    <span class="yinwen">
     13
    </span>
    清河康王遐薨。
   </p>
   <p class="em2 strong">
    <span class="yinwen">
     14
    </span>
    中護軍淮南王允，性沈毅，
    <span class="jiazhu">
     〔沈，持林翻。〕
    </span>
    宿衞將士皆畏服之。允知相國倫及孫秀有異志，陰養死士，謀討之。倫、秀深憚之。秋，八月，轉允爲太尉，外示優崇，實奪其兵權。
    <span class="jiazhu">
     〔中護軍掌兵，轉太尉則兵權去矣。〕
    </span>
    允稱疾不拜。秀遣御史劉機逼允，收其官屬以下，劾以拒詔，大逆不敬。
    <span class="jiazhu">
     〔劾，戶槪翻，又戶得翻。〕
    </span>
    允視詔，乃秀手書也，大怒，收御史，將斬之。御史走免，斬其令史二人。
    <span class="jiazhu">
     〔此蘭臺令史也。〕
    </span>
    厲色謂左右曰：
    <span class="yinhao">
     「趙王欲破我家！」
    </span>
    遂帥國兵及帳下七百人直出，
    <span class="jiazhu">
     〔國兵，淮南國兵也。帳下，中護軍帳下也。帥，讀曰率。〕
    </span>
    大呼曰：
    <span class="jiazhu">
     〔呼，火故翻。〕
    </span>
    <span class="yinhao">
     「趙王反，我將討之，從我者左袒。」
    </span>
    於是歸之者甚衆。允將赴宮，尙書左丞王輿閉掖門，
    <span class="jiazhu">
     〔宮門端門之左曰左掖門，右曰右掖門。〕
    </span>
    允不得入，遂圍相府。
    <span class="jiazhu">
     〔時倫以東宮爲相府。〕
    </span>
    允所將兵皆精銳，
    <span class="jiazhu">
     〔將，卽亮翻。〕
    </span>
    倫與戰屢敗，死者千餘人。太子左率陳徽勒東宮兵鼓譟於內以應允。
    <span class="jiazhu">
     〔左率，卽左衞率。〕
    </span>
    允結陳於承華門前，弓弩齊發，射倫，飛矢雨下。
    <span class="jiazhu">
     〔陳，讀曰陣。射，而亦翻。〕
    </span>
    主書司馬眭祕以身蔽倫，
    <span class="jiazhu">
     〔《續漢志》：尙書三十六曹郎，曹有三主書。此主書司馬，蓋相國府官屬，倫所自署置。眭，息隨翻，姓也。〕
    </span>
    箭中其背而死。
    <span class="jiazhu">
     〔中，竹仲翻；下同。〕
    </span>
    倫官屬皆隱樹而立，每樹輒中數百箭，自辰至未。中書令陳淮，
    <span class="jiazhu">
     〔前有中書令陳準，
     <span class="yinhao">
      「淮」
     </span>
     ，蓋
     <span class="yinhao">
      「準」
     </span>
     字之誤也。〕
    </span>
    徽之兄也，欲應允，言於帝曰：
    <span class="yinhao">
     「宜遣白虎幡以解鬬。」
    </span>
    <span class="jiazhu">
     〔白虎幡以麾軍進戰，非以解鬬也。陳準蓋以帝庸愚，故請以白虎幡麾軍，欲倫兵見之，以爲允之攻倫，出於帝命，將自潰也。否則何以應允。〕
    </span>
    乃使司馬督護伏胤將騎四百持幡從宮中出，
    <span class="jiazhu">
     〔司馬督護，亦殿中將校，屬二衞。〕
    </span>
    侍中汝陰王虔在門下省，陰與胤誓曰：
    <span class="yinhao">
     「富貴當與卿共之。」
    </span>
    胤乃懷空版出，
    <span class="jiazhu">
     〔空版，不書詔之版，本無詔書，而別取空版懷之以出也。〕
    </span>
    詐言有詔助淮南王。允不之覺，開陣內之，下車受詔，胤因殺之，幷殺允子秦王郁、漢王迪，坐允夷滅者數千人。曲赦洛陽。
    <span class="jiazhu">
     〔不普赦天下，而獨赦洛陽，故曰曲赦。〕
    </span>
   </p>
   <p class="em2 strong">
    初，孫秀嘗爲小吏，事黃門郎潘岳，岳屢撻之。
    <span class="jiazhu">
     〔孫秀，琅邪人。潘岳爲琅邪內史，秀爲小吏，給岳，狡黠自喜。岳惡其爲人，數撻辱之。〕
    </span>
    衞尉石崇之甥歐陽建素與相國倫有隙，
    <span class="jiazhu">
     〔建表倫罪惡，見上卷元康六年。〕
    </span>
    崇有愛妾曰綠珠，
    <span class="jiazhu">
     〔綠珠善吹笛。《太平廣記》曰：今白州雙角山下有綠珠井。昔梁氏之女有容貌，石崇使交州，以眞珠三斛買之。梁氏之居，舊井存焉，汲飲者必誕美女。里閭以美女無益，遂以石塡之。〕
    </span>
    孫秀使求之，崇不與。及淮南王允敗，秀因稱石崇、潘岳、歐陽建奉允爲亂，收之。
    <span class="jiazhu">
     〔《考異》曰：《崇傳》曰：
     <span class="yinhao">
      「崇、建潛知其計，陰勸淮南王允、齊王冏圖趙王倫。」
     </span>
     若崇果與允同謀，允敗，崇應惶懼，不應被收時，方宴於樓上。蓋倫、秀以舊怨誣殺之耳。今按《石崇傳》：
     <span class="yinhao">
      「孫秀索綠珠，崇不許，秀怒，乃勸倫誅崇。崇正宴於樓上，介士到門，崇謂綠珠曰：『我今爲爾得罪。』綠珠泣曰：『當效死於君前。』因自投於樓下而死。」
     </span>
     〕
    </span>
    崇歎曰：
    <span class="yinhao">
     「奴輩利吾財爾！」
    </span>
    收者曰：
    <span class="yinhao">
     「知財爲禍，何不早散之！」
    </span>
    崇不能答。初，潘岳母常誚責岳曰：
    <span class="yinhao">
     「汝當知足，而乾沒不已乎！」
    </span>
    <span class="jiazhu">
     〔蓋戒岳乘時射利，不知止也。服虔曰：乾沒，射成敗也。如淳曰：得利爲乾，失利爲沒。乾，音干。一說：以水爲喻也，言其視利而趨，雖乾而在陸，沒而滅頂，皆所不顧也。〕
    </span>
    及敗，岳謝母曰：
    <span class="yinhao">
     「負阿母。」
    </span>
    <span class="jiazhu">
     〔阿，從安入聲。〕
    </span>
    遂與崇、建皆族誅，籍沒崇家。相國倫收淮南王母弟吳王晏，欲殺之。光祿大夫傅祗爭之於朝堂，
    <span class="jiazhu">
     〔朝，直遙翻。〕
    </span>
    衆皆諫止，倫乃貶晏爲賓徒縣王。
    <span class="jiazhu">
     〔賓徒縣，前漢屬遼西郡，後漢屬遼東屬國都尉，晉屬昌黎郡。〕
    </span>
   </p>
   <p class="em2 strong">
    齊王冏以功遷游擊將軍，
    <span class="jiazhu">
     〔《晉志》：驍騎將軍、游擊將軍，並漢雜號將軍也，魏置爲中軍。及晉，以領、護、左·右衞、驍騎、游擊爲六軍。〕
    </span>
    冏意不滿，有恨色，孫秀覺之，且憚其在內，乃出爲平東將軍，鎭許昌。
    <span class="jiazhu">
     〔爲冏自許昌起兵討倫張本。〕
    </span>
   </p>
   <p class="em2 strong">
    <span class="yinwen">
     15
    </span>
    以光祿大夫陳準爲太尉，錄尙書事；未幾，薨。
   </p>
   <p class="em2 strong">
    <span class="yinwen">
     16
    </span>
    孫秀議加相國倫九錫，百官莫敢異議。吏部尙書劉頌曰：
    <span class="yinhao">
     「昔漢之錫魏，魏之錫晉，皆一時之用，非可通行。
     <span class="jiazhu">
      〔謂禪代然後有九錫，非常典也。〕
     </span>
     周勃、霍光，其功至大，皆不聞有九錫之命也。」
    </span>
    <span class="jiazhu">
     〔謂周勃、霍光定策以安漢室，且不聞有九錫之命，所以折倫、秀之姦謀也。〕
    </span>
    張林積忿不已，以頌爲張華之黨，將殺之。孫秀曰：
    <span class="yinhao">
     「殺張、裴已傷時望，不可復殺頌。」
    </span>
    林乃止。
    <span class="jiazhu">
     〔復，扶又翻；下同。〕
    </span>
    以頌爲光祿大夫。
    <span class="jiazhu">
     〔《晉志》：光祿大夫與卿同，秩中二千石，著進賢兩梁冠，黑介幘，五時朝服，佩水蒼玉。《考異》曰：《三十國春秋》云：
     <span class="yinhao">
      「倫黨大怒，謀害頌，頌懼，自殺。」
     </span>
     《頌傳》云：
     <span class="yinhao">
      「頌爲光祿，尋病卒。」
     </span>
     今從《傳》。〕
    </span>
    遂下詔加倫九錫，復加其子荂撫軍將軍，
    <span class="jiazhu">
     〔撫軍將軍，文帝以授武帝，遂以代魏。倫以加其世子，意趣爲何？〕
    </span>
    虔中軍將軍，
    <span class="jiazhu">
     〔武帝受禪，置中軍將軍，統宿衞七軍，尋罷，已而復置。〕
    </span>
    詡爲侍中。又加孫秀侍中、輔國將軍，相國司馬、右率如故。
    <span class="jiazhu">
     〔右率，右衞率也。不解此官者，欲握東宮兵。〕
    </span>
    張林等並居顯要。增相府兵爲二萬人，與宿衞同，幷所隱匿之兵，數踰三萬。
   </p>
   <p class="em2 strong">
    九月，改司徒爲丞相，以梁王肜爲之，肜固辭不受。
   </p>
   <p class="em2 strong">
    倫及諸子皆頑鄙無識，秀狡黠貪淫，
    <span class="jiazhu">
     〔黠，下八翻。〕
    </span>
    所與共事者，皆邪佞之士，惟競榮利，無遠謀深略，志趣乖異，互相憎嫉。秀子會爲射聲校尉，形貌短陋，如奴僕之下者，秀使尙帝女河東公主。
    <span class="jiazhu">
     〔史言倫、秀兵已在頸，乃圖非望。〕
    </span>
   </p>
   <p class="em2 strong">
    <span class="yinwen">
     17
    </span>
    冬，十一月，甲子，立皇后羊氏，赦天下。后，尙書郎泰山羊玄之之女也。外祖平南將軍樂安孫旂，與孫秀善，故秀立之。拜玄之光祿大夫、特進、散騎常侍，封興晉侯。
    <span class="jiazhu">
     〔《晉志》：光祿大夫，假銀章青綬者，品秩第三；加特進，則品秩與左右光祿大夫同矣。晉置興晉郡，在唐河州界。〕
    </span>
   </p>
   <p class="em2 strong">
    <span class="yinwen">
     18
    </span>
    詔徵益州刺史趙廞爲大長秋，
    <span class="jiazhu">
     〔廞，許今翻。〕
    </span>
    以成都內史中山耿滕爲益州刺史。
    <span class="jiazhu">
     〔晉諸王國置內史，猶漢王國相也。武帝太康九年，改諸王國相爲內史。《考異》曰：《帝紀》作
     <span class="yinhao">
      「耿勝」
     </span>
     ，《載記》、《華陽國志》作
     <span class="yinhao">
      「滕」
     </span>
     。今從之。〕
    </span>
    廞，賈后之姻親也。聞徵，甚懼，
    <span class="jiazhu">
     〔懼以賈后親黨連坐。〕
    </span>
    且以晉室衰亂，陰有據蜀之志，乃傾倉廩，賑流民，以收衆心。以李特兄弟材武，其黨類皆巴西人，與廞同郡，
    <span class="jiazhu">
     〔李特黨類本巴氐，趙廞亦巴西人也。〕
    </span>
    厚遇之以爲爪牙。特等憑恃廞勢，專聚衆爲盜，蜀人患之。
    <span class="jiazhu">
     〔特等入蜀事，始上卷元康八年。〕
    </span>
    滕數密表：
    <span class="yinhao">
     「流民剛剽，蜀人愞弱，
     <span class="jiazhu">
      〔數，所角翻。剽，匹妙翻。愞，奴亂翻。〕
     </span>
     主不能制客，必爲亂階，宜使還本居。若留之險地，
     <span class="jiazhu">
      〔蜀地阻險。〕
     </span>
     恐秦、雍之禍更移於梁、益矣。」
    </span>
    <span class="jiazhu">
     〔流民本居秦、雍。雍，於用翻。〕
    </span>
    廞聞而惡之。
    <span class="jiazhu">
     〔惡，烏路翻。〕
    </span>
   </p>
   <p class="em2 strong">
    州被詔書，遣文武千餘人迎滕。是時，成都治少城，益州治太城，
    <span class="jiazhu">
     〔二城皆秦張儀所築。儀旣築太城，後一年又築少城。太城今成都府子城也，少城唯西南北三壁，東卽太城之西墉也。少，詩照翻。〕
    </span>
    廞猶在太城，未去。滕欲入州，功曹陳恂諫曰：
    <span class="yinhao">
     「今州、郡搆怨日深，
     <span class="jiazhu">
      〔州，謂益州；郡，謂成都。此言廞、滕搆怨也。〕
     </span>
     入城必有大禍，不如留少城以觀其變，檄諸縣合村保以備秦氐，
     <span class="jiazhu">
      〔李特等本巴氐，蜀人以其徙居秦州界，因謂之秦氐。〕
     </span>
     陳西夷行至，
     <span class="jiazhu">
      〔陳西夷，謂西夷校尉陳總也。行至，言總來領西夷校尉之職，行且至成都也。晉置西夷校尉於汶山，平越中郎將於廣州，南蠻校尉於襄陽，南夷校尉於寧州。〕
     </span>
     且當待之。不然，退保犍爲，西渡江源，以防非常。」
    </span>
    <span class="jiazhu">
     〔江源縣，漢屬蜀郡，後李雄分立江源郡，晉改爲多融縣，又改爲晉原縣。唐蜀州之晉原、青城、唐安三縣，皆漢江源縣地。犍，居言翻。〕
    </span>
    滕不從。是日，帥衆入州，
    <span class="jiazhu">
     〔帥，讀曰率；下同。〕
    </span>
    廞遣兵逆之，戰于西門，滕敗死，
    <span class="jiazhu">
     〔《考異》曰：《華陽國志》曰：
     <span class="yinhao">
      「戰於廣漢宣化亭，殺傳詔。」
     </span>
     按州郡俱治成都，不容戰於廣漢。又趙廞若已與滕戰，不應欲直入州。今從《載記》。〕
    </span>
    郡吏皆竄走，惟陳恂面縛詣廞，請滕死；
    <span class="jiaozhusup">
     〔章：甲十一行本「死」作「喪」；乙十一行本同；孔本同。〕
    </span>
    <span class="jiazhu">
     〔請其屍而葬之。死，讀曰屍。〕
    </span>
    廞義而許之。
   </p>
   <p class="em2 strong">
    廞又遣兵逆西夷校尉陳總。總至江陽，
    <span class="jiazhu">
     〔江陽縣，漢屬犍爲郡，劉璋分江陽郡；唐瀘州瀘川、綿水二縣，漢江陽之地也。〕
    </span>
    聞廞有異志，主簿蜀郡趙模曰：
    <span class="yinhao">
     「今州郡不協，必生大變，當速行赴之。府是兵要，助順討逆，
     <span class="jiazhu">
      〔言西夷府總蜀兵之要，順，謂耿滕，逆，謂趙廞，使總助滕討廞也。〕
     </span>
     誰敢動者！」
    </span>
    總更緣道停留，比至南安魚涪津，
    <span class="jiazhu">
     〔南安縣，屬犍爲郡，有魚涪津。唐眉州青神縣，漢南安縣地。宋白曰：榮州應靈縣、資官縣、嘉州龍游，皆漢南安縣。比，必寐翻。涪，音浮。〕
    </span>
    已遇廞軍，模白總：
    <span class="yinhao">
     「散財募士以拒戰，若克州軍，則州可得；
     <span class="jiazhu">
      〔言破廞軍則益州可取，罪人斯得矣。〕
     </span>
     不克，順流而退，必無害也。」
    </span>
    <span class="jiazhu">
     〔言順流而退，廞軍勢不能追，必無所害。〕
    </span>
    總曰：
    <span class="yinhao">
     「趙益州忿耿侯，故殺之；與吾無嫌，何爲如此！」
    </span>
    <span class="jiazhu">
     〔兵臨其前，猶發是言，陳總特庸人耳。〕
    </span>
    模曰：
    <span class="yinhao">
     「今州起事，必當殺君以立威，雖不戰，無益也。」
    </span>
    言至垂涕，總不聽，衆遂自潰。總逃草中，模著總服格戰；
    <span class="jiazhu">
     〔著，陟略翻。〕
    </span>
    廞兵殺模，見其非是，更搜求得總，殺之。
    <span class="jiazhu">
     〔搜，尋也。《考異》曰：《帝紀》：
     <span class="yinhao">
      「廞又殺犍爲太守李密、汶山太守霍固。」
     </span>
     按《華陽國志》，犍爲太守李苾、汶山太守楊邠，非密、固也。《載記》亦作
     <span class="yinhao">
      「李苾」
     </span>
     ，蓋《紀》誤。〕
    </span>
   </p>
   <p class="em2 strong">
    廞自稱大都督、大將軍、益州牧，
    <span class="jiazhu">
     〔《考異》曰：《晉春秋》云
     <span class="yinhao">
      「建號太平元年」
     </span>
     ，他書無之，今不取。〕
    </span>
    署置僚屬，改易守令，王官被召，無敢不往。
    <span class="jiazhu">
     〔王官，謂晉朝所命者。被，皮義翻。〕
    </span>
    李庠帥妹壻李含、天水任回、上官晶、扶風李攀、始平費他、
    <span class="jiazhu">
     〔帥，讀曰率。楊正衡曰：晶，音精。武帝泰始二年，分扶風置始平郡。費，扶沸翻。他，徒河翻。〕
    </span>
    氐苻成、隗伯等四千騎歸廞。廞以庠爲威寇將軍，
    <span class="jiazhu">
     〔沈約《志》：威寇將軍，四十號之第七。〕
    </span>
    封陽泉亭侯，委以心膂，使招合六郡壯勇至萬餘人，以斷北道。
    <span class="jiazhu">
     〔六郡，卽天水、略陽等六郡。壯勇，流民之壯勇者。北道，自關中入蜀之道。斷，丁管翻。〕
    </span>
   </p>
  </div>
 </body>
</html>