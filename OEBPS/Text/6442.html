<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑序</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="宋神宗資治通鑑序">資治通鑑序</span></span><span class="titlesup">御製</span></h1>
<hr/>
<p class="em2 strong" id="p0"><a class="gg-link" href="#p0" onclick="return changeColor(this);"></a>朕惟君子多識前言往行以畜其德，故能剛健篤實，輝光日新。<span class="shu-ming">書</span>亦曰：「王，人求多聞，時惟建事。」<span class="shu-ming">詩</span>、<span class="shu-ming">書</span>、<span class="shu-ming">春秋</span>，皆所以明乎得失之迹，存王道之正，垂鑑戒於後世者也。</p>
<p class="em2 strong" id="p1"><a class="gg-link" href="#p1" onclick="return changeColor(this);"></a>漢司馬遷紬石室金匱之書，據<span class="shu-ming">左氏</span>、<span class="shu-ming">國語</span>，推<span class="shu-ming">世本</span>、<span class="shu-ming">戰國策</span>、<span class="shu-ming">楚漢春秋</span>，采經摭傳，罔羅天下放失舊聞，考之行事，馳騁上下數千載間，首記軒轅，至于麟止，作爲紀、表、世家、書、傳，後之述者不能易此體也。惟其是非不謬於聖人，褒貶出於至當，則良史之才矣。</p>
<p class="em2 strong" id="p2"><a class="gg-link" href="#p2" onclick="return changeColor(this);"></a>若稽古英考，留神載籍，萬機之下，未嘗廢卷。嘗命龍圖閣直學士司馬光論次歷代君臣事迹，俾就祕閣繙閱，給吏史筆札，起周威烈王，訖于五代。光之志以爲周積衰，王室微，禮樂征伐自諸侯出，平王東遷，齊、楚、秦、晉始大，桓、文更霸，猶託尊王爲辭以服天下；威烈王自陪臣命韓、趙、魏爲諸侯，周雖未滅，王制盡矣！此亦古人述作造端立意之所繇也。其所載明君、良臣，切摩治道，議論之精語，德刑之善制，天人相與之際，休咎庶證之原，威福盛衰之本，規模利害之效，良將之方略，循吏之條敎，斷之以邪正，要之於治忽，辭令淵厚之體，箴諫深切之義，良謂備焉。凡十六代，勒成二百九十六<span class="jiaozhusup">【章︰乙十一行本，「六」作「四」。】</span>卷，列于戶牖之間而盡古今之統，博而得其要，簡而周于事，是亦典刑之總會，册牘之淵林矣。</p>
<p class="em2 strong" id="p3"><a class="gg-link" href="#p3" onclick="return changeColor(this);"></a>荀卿有言：「欲觀聖人之迹，則於其粲然者矣，後王是也。」若夫漢之文、宣，唐之太宗，孔子所謂「吾無間焉」者。自餘治世盛王，有慘怛之愛，有忠利之敎，或知人善任，恭儉勤畏，亦各得聖賢之一體，孟軻所謂「吾於<span class="shu-ming">武成</span>取二三策而已」。至于荒墜顚危，可見前車之失；亂賊姦宄，厥有履霜之漸。<span class="shu-ming">詩</span>云：「商鑑不遠，在夏后之世。」故賜其書名曰「<span class="shu-ming">資治通鑑</span>」，以著朕之志焉耳。</p>
<p id="p4"><a class="gg-link" href="#p4" onclick="return changeColor(this);"></a>治平四年十月，初開經筵，奉聖旨讀<span class="shu-ming">資治通鑑</span>。其月九日，臣光初進讀，面賜御製序，令候書成日寫入。</p>
</div></body></html>
