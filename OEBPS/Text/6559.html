<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>郭立暄：<span class="shu-ming">元本资治通鉴</span>序言</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="元本資治通鑑序言"><span class="shu-ming">元本資治通鑑</span>序言</span></span></h1>
<hr/>
<p class="em2" id="online_toc_0"><a class="gg-link" href="#online_toc_0" onclick="return changeColor(this);"></a>說明</p>
<p class="em2" id="online_toc_1"><a class="gg-link" href="#online_toc_1" onclick="return changeColor(this);"></a>本文在撰寫過程中，曾得復旦大學歷史學系仇鹿鳴副教授提供材料並惠示意見；在版本查對方面，得首都圖書館史麗君、北京大學圖書館湯燕、天津圖書館張磊、南京圖書館周蓉、四川省圖書館杜桂英、何芳等各位古籍部師友鼎力支持。謹表謝忱。</p>
<p class="em2" id="online_toc_2"><a class="gg-link" href="#online_toc_2" onclick="return changeColor(this);"></a>本文觀點前賢未曾齒及者大致有以下幾項：</p>
<p class="em2" id="online_toc_3"><a class="gg-link" href="#online_toc_3" onclick="return changeColor(this);"></a>一，元刻本十個印次印本的調查結果（此爲本文討論其他一切問題的基礎）。</p>
<p class="em2" id="online_toc_4"><a class="gg-link" href="#online_toc_4" onclick="return changeColor(this);"></a>二，王磐序僅見於北京大學所藏的早印甲本，只在印本流傳早期短期出現（此條基於第一條印本調查結果）。</p>
<p class="em2" id="online_toc_5"><a class="gg-link" href="#online_toc_5" onclick="return changeColor(this);"></a>三，胡克家本的底本是哪一次印本。</p>
<p class="em2" id="online_toc_6"><a class="gg-link" href="#online_toc_6" onclick="return changeColor(this);"></a>四，元刻初印本對修訂標點本的獨有好處。</p>
<p class="em2" id="online_toc_7"><a class="gg-link" href="#online_toc_7" onclick="return changeColor(this);"></a>因疫情關係，此書出版遷延至今。以上觀點2019年11月8日在中華書局<span class="shu-ming">通鑑</span>新點校本啟動會上報告；11月10日在書局主辦的『中古正史的文本形態與流變』學術討論會全文宣讀。前言此後有局部改正補充，上述觀點則無變化。</p>
<p class="em2" id="online_toc_8"><a class="gg-link" href="#online_toc_8" onclick="return changeColor(this);"></a>郭立暄2020.5.19</p>
<p class="em2" id="online_toc_9"><a class="gg-link" href="#online_toc_9" onclick="return changeColor(this);"></a>司馬温公<span class="shu-ming">資治通鑑</span>二百九十四卷，上起周威烈王二十三年（前四〇三），下迄後周世宗顯德六年（九五九），年經事緯，要言不煩。又參校所採諸書異同，爲<span class="shu-ming">考異</span>三十卷，明所以去取之意。元豐七年（一〇八四）奏進，元祐元年（一〇八六）下杭州鏤版。至宋元之際，胡三省爲之音注。</p>
<p class="em2" id="online_toc_10"><a class="gg-link" href="#online_toc_10" onclick="return changeColor(this);"></a>胡三省（一二三〇—一三〇二），字景參，又字身之，號梅磵，台州寧海（今屬浙江）人。寶祐四年（一二五六），與文天祥、陸秀夫、謝枋得同登進士科。調吉州泰和尉，改慶元慈谿尉，以忤郡守厲文翁罷去。咸淳三年（一二六七）充壽春府學教授，佐淮東幕府，改奉議郎，知江陵縣。六年（一二七〇）至杭，廖瑩中禮致諸家，俾以授其子弟。廖轉薦之賈相似道。德祐元年（一二七五），從軍江上，言輒不用，既而軍潰，間道歸鄉里。屏謝人事，以著此書爲業。</p>
<p class="em2" id="online_toc_11"><a class="gg-link" href="#online_toc_11" onclick="return changeColor(this);"></a>本書前身之先生自序（署旃蒙作噩，即乙酉年）云，先生致力於<span class="shu-ming">通鑑</span>一書，先有<span class="shu-ming">廣注</span>九十七卷，有<span class="shu-ming">論</span>十篇，有<span class="shu-ming">讎校通鑑凡例</span>，兵難中舊稿三失。亂定反室，復購得他本而爲之注，始以<span class="shu-ming">考異</span>及所注者散入<span class="shu-ming">通鑑</span>各文之下，曆法、天文則隨<span class="shu-ming">目録</span>而附注焉。至乙酉（至元二十二年，一二八五）冬乃克徹編。若史炤<span class="shu-ming">釋文</span>之舛謬，改而正之，著<span class="shu-ming">通鑑釋文辯誤</span>十二卷附入。</p>
<p class="em2" id="online_toc_12"><a class="gg-link" href="#online_toc_12" onclick="return changeColor(this);"></a>乙酉年後，先生續有改定增注。元刻初印本（説詳後）卷第一百七十一末有先生識語，記述編纂過程甚詳，附録如下：</p>
<p class="yinyong" id="online_toc_13"><a class="gg-link" href="#online_toc_13" onclick="return changeColor(this);"></a>是書成於戊子（至元二十五年，一二八八）七月。始余客鄞，鄞友袁伯長好是書，求傳寫。每脱稿輒授之，或十卷，或二十卷。後客越，越友王理得、錢澹翁等數人亦求傳寫，余以稿本授之。越友好是書者雖多，率數月輒棄去，唯理得、澹翁欲卒業。澹翁於余本有去取，理得摹寫精細。自周至唐，二百有餘卷，伯長是年十月伻來，余以脱稿本自一百七十一卷至一百九十卷凡廿卷授之。次年（至元二十六年）正月，鄞大火，中夜及伯長所居，是書留清容者併燼焉。二月，妖賊楊鎮龍起玉山，焚天台、新昌、嵊縣，犯獵諸暨、東昜、金華，進薄婺城而敗。餘黨潰歸吾鄉者復嘯聚，焚奉化、寧海。大兵來討之，逸德之烈，不分玉石，燒蕩室廬，係累屠殺者什七八。余携家入深山，篋稿本、櫝脱稿本授二僕，一寘古冢叢棘中，一瘞地中。兵退余歸，瘞諸地者倖存；寘叢棘者唯空篋在，然篋中有筆二十餘枝，筆存而書亡，意爲好事者取去，而無從致詰。然<span class="shu-ming">唐紀</span>數十卷留理得所，目録三十卷留櫝中，彼其所得者亦非完書也。</p>
<p class="yinyong" id="online_toc_14"><a class="gg-link" href="#online_toc_14" onclick="return changeColor(this);"></a>余既無居室，且官司不務撫寧荒餘，魚涸而禽獮之，不得以苟生，遂流寓奉化之連山，兒輩就先人墓左結小廬。庚寅（至元二十七年）年成余始歸，官司抄數户口，凡業儒者蠲征徭。抄數未定，吏胥乘隙，虐以重役，歲三四至。餘貲僅存者，罄於買復，未暇修習舊讀。</p>
<p class="yinyong" id="online_toc_15"><a class="gg-link" href="#online_toc_15" onclick="return changeColor(this);"></a>又次年（至元二十八年），抄數定，上司稍重儒學，有至邑者，每訪問加禮貌。余父子始收拾舊書，脱簡間編亂人意。壬辰（至元二十九年）春三月，如鄞訪伯長，時理得存焉，問其所傳本，云爲廉訪司官取去。鄞城藏書故家多燬，無從假借。伯長近收<span class="shu-ming">通鑑</span>，乃汴都棗木本，出於張氏初寮所校，標題點勘，皆其手筆。猶恨其差誤有失刊改，句讀有失所者。其書朱墨精鮮，裝翦華净。伯長謂余曰：『某家今僅有此本，先生其以歸，補注前書，足成一家言。』余念余家諸孫多，稍長者涴壁畫窗，幼者塗潑棐几，一有將護不謹，有累友道，難之。既又念此書不可不補，且携二帙八卷以歸。四月至家，先務博採旁搜，而後著筆。五月辛丑起寫，乙巳畢卷。</p>
<p class="em2" id="online_toc_16"><a class="gg-link" href="#online_toc_16" onclick="return changeColor(this);"></a>按此跋記事已至壬辰年五月，猶未畢工，知本書之寫定不早於至元二十九年。意者此書刻在作者身後，故仍用乙酉年原序，乙酉年以下編纂事迹缺如。此注涉及音義、校勘、名物、地理等，搜剔前書幾無餘藴；兼有評論，每以個人遭際遇合之感悟、身份家國認同之態度貫注其中，爲板蕩餘音，黍離變調，非僅以博洽宏通著稱而已（陳援庵<span class="shu-ming">通鑑胡注表微</span>已發其覆）。</p>
<p class="em2" id="online_toc_17"><a class="gg-link" href="#online_toc_17" onclick="return changeColor(this);"></a>此本半葉十行，行二十字，注文小字雙行。四周雙邊，版心黑口，雙魚尾，上記大小字數，下記刻工名。框高二十二點五厘米，寬十四點五厘米。刻工有付友實、江君美、江叔度、葉清甫、胡時中、劉仁甫、虞以德、陳以敬等一百八十餘人，開版字體近元代中期建刻風格。</p>
<p class="em2" id="online_toc_18"><a class="gg-link" href="#online_toc_18" onclick="return changeColor(this);"></a>此爲胡注傳世第一刻本。據明黄溥<span class="shu-ming">簡籍遺聞</span>，此本刊於臨海，洪武初取其板入國子監，遞有修補。傳世本印次各異，<span class="shu-ming">中國古籍善本書目</span>等著録簡略，刷印先後順序未明，利用不便。今以所見各本，逐葉檢點，重加排次，依次分記如下：</p>
<p class="em2" id="online_toc_19"><a class="gg-link" href="#online_toc_19" onclick="return changeColor(this);"></a>（一）元刻初印本。一百五十册。字畫明爽，無明補版葉，各卷尾刻身之先生識語及題詩合計三十五條（尾崎康<span class="shu-ming">上海圖書館藏宋元版解題</span>史部（二）<span class="shu-ming">資治通鑑</span>胡注條記述甚詳，可參考。收入<span class="shu-ming">斯道文庫論集</span>第三十二輯）。局部有剜補痕迹，當是刊版時改訂所致。</p>
<p class="em2" id="online_toc_20"><a class="gg-link" href="#online_toc_20" onclick="return changeColor(this);"></a>鈐有『曾在崇禹舲處』『玉牒崇恩』『語鈴道人』『碧城精舍』『七佛同龕之室』等印。今藏上海圖書館。</p>
<p class="em2" id="online_toc_21"><a class="gg-link" href="#online_toc_21" onclick="return changeColor(this);"></a>（二）元刻明前期修補印本甲（以下簡稱『早印甲本』）。一百四十八册。文字有挖改，各卷後身之先生識語僅留二條（卷第二十五、第二百七十二末）。有明前期補版，間有缺版，版心不記補刊年月，審其字體，蓋刻在成化中。有清趙懷玉、金兆燕、莫友芝手跋，莫棠題詩並跋。</p>
<p class="em2" id="online_toc_22"><a class="gg-link" href="#online_toc_22" onclick="return changeColor(this);"></a>鈐有『曹溶』『潔躬』『趙氏億孫』『懷玉印信』『小酉齋』『莫友芝圖書印』『章鈺』等印。今藏北京大學圖書館。</p>
<p class="em2" id="online_toc_23"><a class="gg-link" href="#online_toc_23" onclick="return changeColor(this);"></a>（三）元刻明前期修補印本乙（以下簡稱『早印乙本』）。二百八十六册。明前期補版較前本稍多（卷四十第三十三葉，前本爲元刻原版，此本爲明前期補版），無弘治年以下補版。間有缺葉。卷二百四第三十至三十二葉、卷二百五至二百六缺失，經前人補鈔完足。</p>
<p class="em2" id="online_toc_24"><a class="gg-link" href="#online_toc_24" onclick="return changeColor(this);"></a>鈐有『曾在李鹿山處』『長州汪文琛鑑藏書畫印』『汪士鐘曾讀』等印。今藏日本静嘉堂文庫。</p>
<p class="em2" id="online_toc_25"><a class="gg-link" href="#online_toc_25" onclick="return changeColor(this);"></a>（四）元刻明弘治修補印本。一百六十册。元版葉多漫漶，附入弘治二年、三年補版（版心下有『監生裴鳳録』『監生談紳録』『監生王錦録』『監生葛富寫』等字樣），經嚴虞惇手批，有文彭、文元發、文震孟、文震亨手書題記，嚴虞惇、嚴鎏、嚴有禧、李蕙手書跋尾。</p>
<p class="em2" id="online_toc_26"><a class="gg-link" href="#online_toc_26" onclick="return changeColor(this);"></a>鈐有『鐵琴銅劍樓』等印。今藏國家圖書館。</p>
<p class="em2" id="online_toc_27"><a class="gg-link" href="#online_toc_27" onclick="return changeColor(this);"></a>（五）元刻明嘉靖元年修補印本。一百五十四册。附入正德九年補版（版心不記補刊名氏），又有嘉靖元年補版（版心下記刻工『蘇守易』），版心上方原有弘治、正德、嘉靖年款爲坊賈割去，冀充元印本。</p>
<p class="em2" id="online_toc_28"><a class="gg-link" href="#online_toc_28" onclick="return changeColor(this);"></a>鈐有『安樂堂藏書記』『明善堂珍藏書畫印記』『潘祖蔭藏書記』『吴縣潘伯寅平生珍賞』『伯寅藏書』等印。今藏上海圖書館。</p>
<p class="em2" id="online_toc_29"><a class="gg-link" href="#online_toc_29" onclick="return changeColor(this);"></a>（六）元刻明嘉靖二十年修補印本。一百册。附入嘉靖二十年補版（版心上有『監生汪文琯刊』『監生崔佐補刊』等字樣）。卷一百十二至一百二十一、卷二百十五至二百三十一配清嘉慶胡克家刊本。卷一至二補版葉所署年月爲坊賈割去。</p>
<p class="em2" id="online_toc_30"><a class="gg-link" href="#online_toc_30" onclick="return changeColor(this);"></a>鈐有『東山藏書』『善本鑑定』等印。今藏天津圖書館。</p>
<p class="em2" id="online_toc_31"><a class="gg-link" href="#online_toc_31" onclick="return changeColor(this);"></a>（七）元刻明嘉靖二十一年修補印本。存六十六卷（八十一至八十三、九十六至一百二、一百九至一百二十八、一百三十八至一百三十九、一百七十六至一百七十八、二百十七至二百三十五、二百四十六至二百五十、二百五十六至二百五十八、二百六十八至二百六十九、二百八十四至二百八十五），二十五册。附入嘉靖二十一年補版（版心上有『監生汪文琯刊』等字樣），封面有潘景鄭、顧廷龍手書題識。</p>
<p class="em2" id="online_toc_32"><a class="gg-link" href="#online_toc_32" onclick="return changeColor(this);"></a>鈐有『景鄭藏書』『丁丑以後景鄭所得』『上海市歷史文獻圖書館藏』等印。今藏上海圖書館。</p>
<p class="em2" id="online_toc_33"><a class="gg-link" href="#online_toc_33" onclick="return changeColor(this);"></a>（八）元刻明嘉靖二十八年修補印本。八十一册。附入嘉靖己酉年（二十八年）補版（版心有『監生某某刊』字樣，列馬彦、吴文明、鄭應聘、王袍等五十餘人）。前有國子監祭酒鄒守益<span class="shu-ming">資治通鑑補刊序</span>三葉，版心刻『嘉靖二十年刊』字樣；又國子監祭酒龔用卿<span class="shu-ming">重修資治通鑑序</span>三葉，版心刻『嘉靖二十一年刊』字樣。間有缺葉，尚未補刻。或經補鈔，或填入白紙。</p>
<p class="em2" id="online_toc_34"><a class="gg-link" href="#online_toc_34" onclick="return changeColor(this);"></a>鈐有『世留堂印』『張成孝印』等印。今藏四川省圖書館。</p>
<p class="em2" id="online_toc_35"><a class="gg-link" href="#online_toc_35" onclick="return changeColor(this);"></a>（九）元刻明嘉靖三十二年修補印本。八十册。附入嘉靖癸丑年（三十二年）補版十餘葉。抽去鄒守益、龔用卿序。</p>
<p class="em2" id="online_toc_36"><a class="gg-link" href="#online_toc_36" onclick="return changeColor(this);"></a>鈐有『濟南周氏藉書園印』『藉書園本』『李大翀讀書記』『李氏藏書』等印。今藏臺北『中央圖書館』。</p>
<p class="em2" id="online_toc_37"><a class="gg-link" href="#online_toc_37" onclick="return changeColor(this);"></a>（十）元刻明嘉靖三十八年修補印本。</p>
<p class="em2" id="online_toc_38"><a class="gg-link" href="#online_toc_38" onclick="return changeColor(this);"></a>甲本。存一百五十三卷（一至一百五十三），六十册。附入嘉靖己未年（三十八年）補版（版心上有『嘉靖己未年』字樣），又有一種補版，上下白口，無年款，字體與嘉靖己未年版略同，蓋同時所刻。此期補版數量甚多，其所抽换者多屬元版，亦間有明補版。印版多有缺失，以白紙填入。白紙印有版格，書耳題『原缺』二字。所見本僅前半部，計缺失二十四版。</p>
<p class="em2" id="online_toc_39"><a class="gg-link" href="#online_toc_39" onclick="return changeColor(this);"></a>鈐有『國學專修館章』等印。今藏上海圖書館。</p>
<p class="em2" id="online_toc_40"><a class="gg-link" href="#online_toc_40" onclick="return changeColor(this);"></a>乙本。存二百八十三卷（一至九十六、九十九至二百十三、二百十七至二百二十一、二百二十五至二百八十、二百八十四至二百九十四），九十六册。補版至嘉靖己未年（三十八年）。前本脱版處，此本多缺葉，又較前本失去二十三版。所缺葉均以版格白紙填入，版格左上無書耳，知此爲又一次刷印本。</p>
<p class="em2" id="online_toc_41"><a class="gg-link" href="#online_toc_41" onclick="return changeColor(this);"></a>鈐有『錢唐丁氏藏書』『八千卷樓藏書印』『嘉惠堂藏閲書』『江蘇弟一圖書館善本書之印記』等印。今藏南京圖書館。</p>
<p class="em2" id="online_toc_42"><a class="gg-link" href="#online_toc_42" onclick="return changeColor(this);"></a>又一部，二百册。脱版狀況與丁藏本接近，缺葉經前人補鈔。卷二百七十二至二百七十四脱失，經前人鈔配。有羅振玉手跋。</p>
<p class="em2" id="online_toc_43"><a class="gg-link" href="#online_toc_43" onclick="return changeColor(this);"></a>鈐有『羅振玉印』『羅叔言』『臣振玉』『羅振玉』『叔言審定』『殷禮在斯堂』『宸翰樓』『振玉印信』等印。今藏首都圖書館。</p>
<p class="em2" id="online_toc_44"><a class="gg-link" href="#online_toc_44" onclick="return changeColor(this);"></a>清人胡克家曾仿刻此本，云所據元本有王磐撰<span class="shu-ming">興文署新刊資治通鑑序</span>，定爲至元興文署刻。王國維<span class="shu-ming">觀堂集林</span>卷一七考胡注成於至元二十三年，王磐致仕在至元二十一年以前，無從爲胡注作序。今查胡注成書更在至元二十九年後，且初印本無王序，益知其不可信據。吴哲夫<span class="shu-ming">元興文署〈資治通鑑〉版本問題疑辨</span>文推測王磐序爲『明季或清初好事者的僞作品』（見<span class="shu-ming">故宫學術季刊</span>第二十卷第二期），今按元刻初印本無王磐序，弘治以下印本亦無，僅明前期印本（早印本甲）有之，疑王磐序爲明前期誤入，隨後抽去。</p>
<p class="em2" id="online_toc_45"><a class="gg-link" href="#online_toc_45" onclick="return changeColor(this);"></a>依據前述存世印本，結合文獻，可將元刻刊印過程逆推如下：</p>
<p class="em2" id="online_toc_46"><a class="gg-link" href="#online_toc_46" onclick="return changeColor(this);"></a>此本於元代中期刊刻，刊版時主持者有校修改訂，並附刻身之先生識語題詩。洪武初取其板入國子監，後印時鏟削殆盡，僅存兩條。明前期修補重印時，誤增入王磐<span class="shu-ming">興文署新刊資治通鑑序</span>，旋即撤去。成化、弘治二年、弘治三年、正德九年、嘉靖元年補版未多。至嘉靖二十年，補版數量劇增，時鄒守益任國子監祭酒，擬修補舊版，徽州監生汪文琯願出力獨任，嘉而許之（鄒守益<span class="shu-ming">資治通鑑補刊序</span>）。當年修補印本出，鄒氏爲之序。不久鄒氏以直諫落職，龔用卿繼任祭酒，汪文琯復請修補，許之。嘉靖二十一年修補完成，龔氏序之以傳（龔用卿<span class="shu-ming">重修資治通鑑序</span>）。嘉靖二十八年，主持者又事修補，彼時無願獨任如汪文琯者，遂由馬彦等監生五十餘人分擔刻資。嘉靖三十二年稍稍抽换數版，至嘉靖三十八年，是書版片損壞缺失嚴重，南監再事修補，替换元版甚多。此後未見續有補版。</p>
<p class="em2" id="online_toc_47"><a class="gg-link" href="#online_toc_47" onclick="return changeColor(this);"></a>嘉靖元年以前補版雖間有失誤，多由底本模糊所致；嘉靖二十年以下，修補者態度草率，誤字層出，不可卒讀，其中以嘉靖三十八年己未印本爲最劣。己未本又可分甲、乙二種：甲種本所見僅前半部，計缺失二十四版，乙種本（丁氏舊藏本）更較甲本缺失二十三版。兩種印本均有以他處文字填入以掩飾缺版者（甲種本卷七十九第十九葉後半葉至第二十葉原版缺壞，乃以同卷第二十三葉後半至第二十四葉文字移置；卷一百十五第二十二葉，原版葉尚存，乃附入補版一葉［嘉靖二十一年版］。卷一百二十四第五葉『皆夷』以下，原缺二葉，乙種本［丁氏八千卷樓舊藏本］乃以卷一百三十四第十至十一葉移置），致使前後内容重出。國子學書版修補例由監生承擔，其任事抑何漫不經心邪？</p>
<p class="em2" id="online_toc_48"><a class="gg-link" href="#online_toc_48" onclick="return changeColor(this);"></a>是書傳本，明代以下主要有三種：</p>
<p class="em2" id="online_toc_49"><a class="gg-link" href="#online_toc_49" onclick="return changeColor(this);"></a>（一）萬曆二十年（一五九二）吴勉學刻本</p>
<p class="em2" id="online_toc_50"><a class="gg-link" href="#online_toc_50" onclick="return changeColor(this);"></a>吴勉學本有嘉靖二十年補版訛字（卷一夾注『韓康子，韓宣子之曾孫莊子之子虔也』，『虔』誤『遽』；『秦庶長改逆獻公於河西而立之』，『逆』誤『迎』。卷四夾注『廉姓，顓帝曾孫大廉之後』，『大』誤『六』；『不便則爲餘行也』，『行』誤『子』），其所據不晚於元刻明嘉靖二十年修補印本。底本原有擠刻處，吴本作大字，爲求行字排版位置與元本一致，乃删去夾注。又有改易（卷六十七第四葉後二行『備領益州牧，以軍師中郎將諸葛亮爲軍師將軍，益州太守』注『此益州太守非漢武帝所開置之益州郡也。武帝所置之益州郡，劉蜀爲南中地宅。蓋劉璋置益州太守與蜀郡太守並治成都郭下』。按：此注『南中地宅』語意欠通，元刻初印本以下各本均同，吴本『宅』作『此』，屬下讀。嚴衍<span class="shu-ming">資治通鑑補</span>此條引作『地』，知其所據<span class="shu-ming">通鑑</span>胡注即明萬曆吴勉學刊本）。</p>
<p class="em2" id="online_toc_51"><a class="gg-link" href="#online_toc_51" onclick="return changeColor(this);"></a>吴勉學於萬曆中刻此書外，又刻金履祥<span class="shu-ming">通鑑前編</span>、王宗沐<span class="shu-ming">宋元資治通鑑</span>。崇禎十年（一六三七），書坊將三書舊板彙印，是爲後印本。吴刻初印本卷首有『新安張一桂校正』一行，卷末有『大明萬曆二十年新安吴勉學覆校』一行，後印本均削去。後印本文字大體仍舊，間有校改。</p>
<p class="em2" id="online_toc_52"><a class="gg-link" href="#online_toc_52" onclick="return changeColor(this);"></a>（二）天啓五年（一六二五）陳仁錫刻本</p>
<p class="em2" id="online_toc_53"><a class="gg-link" href="#online_toc_53" onclick="return changeColor(this);"></a>陳仁錫本有正德九年補版訛字（卷四『後漢乾祐元年蒲帥李茂貞奏置解州。師古曰：解，下買翻』句，正德九年補版『蒲帥』作『騎帥』，陳本同；『解下買翻』四字，正德九年補版作墨丁，陳本作『解，蒲置翻』；卷一百八『征虜參軍豫章胡藩過江陵見仲堪』，正德九年補版『參軍』誤『將軍』，陳本同），嘉靖二十年補版失誤，吴勉學本脱誤處，此本文字尚完好。卷八十七第十三葉六行『由是與琨有隙』，嘉靖二十年修補印本補版誤倒作『由琨與是有隙』，後改正。吴本不誤，陳本作『與琨由是有隙』，疑陳本出自嘉靖二十年修補印本，吴刻出自嘉靖二十年以下印本。遇有元本缺字，陳刻多從吴本，校改得失參半。清乾隆間<span class="shu-ming">四庫全書</span>著録本書，即用陳仁錫本，於其脱誤處多所沿襲。</p>
<p class="em2" id="online_toc_54"><a class="gg-link" href="#online_toc_54" onclick="return changeColor(this);"></a>（三）清嘉慶二十一年（一八一六）胡克家刻本</p>
<p class="em2" id="online_toc_55"><a class="gg-link" href="#online_toc_55" onclick="return changeColor(this);"></a>胡克家刊行此書，凡版心刻工、大小字數，均照元本摹刻。同治八年（一八六九），江蘇書局曾修補重印。胡刻一出即通行於世，明刊二本遂乏人問津。今取校元刻初印本，與胡本多有異同。又取對早印乙本（今藏日本静嘉堂），與胡本補版出現之位置一致，補版葉之局部標識一致，知胡克家未見元刻初印本，所據爲一早印乙本。又早印乙本有缺字留白處，静嘉堂藏本經人以己意填寫，胡本與所填字正同（卷九十五第十四葉後四行『六月，侃疾篤，上表遜位。遣左長史殷羨奉送所假節、麾、幢、曲蓋』句夾注：『節以專殺；麾，旗屬，臨敵之際，三軍視以爲進退者也；』『節』以下八字，早印乙本脱失，前人以墨筆添作『麾大將旌旗臨』，致使『節』字釋文缺如。胡本同作『麾大將旌旗臨』），知胡刻所據底本即今静嘉堂藏早印乙本。胡刻大體忠實底本，惟於原有之缺陷有所美化，具體表現爲：底本原有顯然譌誤者，胡刻予以改正；底本有原版葉局部斷爛導致缺字者，有補版葉缺字作墨等者，胡刻予以補刻完整；底本原有擠刻而將正文大字排成小注者，胡刻多恢復爲大字。江蘇局本修補又有增添譌誤。</p>
<p class="em2" id="online_toc_56"><a class="gg-link" href="#online_toc_56" onclick="return changeColor(this);"></a>胡克家依據底本屬元刻早印乙本，其校勘又以顧廣圻爲標榜（據胡克家重刊本後序，參與胡本校勘者實有顧廣圻、彭兆蓀及胡氏族弟樞三人），一向推爲影摹佳作，實則多據明吴、陳二刻改字，去取每有不當。又有吴、陳二本不誤胡本反誤者。熊羅宿指胡本『名翻元，實雜明刊，可謂駮而不純矣』，其説良是。元刻勝於胡本處，張瑛<span class="shu-ming">通鑑宋、元本校勘記</span>、熊羅宿<span class="shu-ming">胡刻資治通鑑校字記</span>曾列出若干例。惜張氏所據元刻爲明弘治修補印本（即前述文彭等人跋本），熊氏所據元刻印次不早於張瑛據本。二家所見較胡克家見本印次已晚，更無論此元刻初印本。合二家校勘所得，仍不足以取代此本。</p>
<p class="em2" id="online_toc_57"><a class="gg-link" href="#online_toc_57" onclick="return changeColor(this);"></a>若與元刻初印本相較，則早印乙本不得不遜而居乙。其證有三：</p>
<p class="em2" id="online_toc_58"><a class="gg-link" href="#online_toc_58" onclick="return changeColor(this);"></a>（一）元刻初印本卷尾有胡身之識語題詩，可爲先生晚年生平提供新資料。</p>
<p class="em2" id="online_toc_59"><a class="gg-link" href="#online_toc_59" onclick="return changeColor(this);"></a>初印本各卷後附刊身之先生識語三十四條（卷七、卷九、卷二十二、卷二十五、卷二十六、卷二十七、卷三十七、卷三十八、卷三十九、卷七十一、卷八十六、卷一百七、卷一百七十一、卷一百七十五、卷一百七十六、卷一百七十七、卷二百、卷二百二、卷二百四、卷二百五、卷二百六、卷二百七、卷二百十八、卷二百二十、卷二百二十六、卷二百六十三、卷二百六十四、卷二百六十九、卷二百七十、卷二百七十一、卷二百七十二、卷二百七十三、卷二百八十二、卷二百八十三末），又題詩一首（卷二百九十四末），早印本已削去，僅留二條（『訖』『八月壬午起寫，甲申徹卷。』）。弘治、正德、嘉靖元年修補印本有，胡本無之。當是原有此條，胡克家不明所以而去之。</p>
<p class="em2" id="online_toc_60"><a class="gg-link" href="#online_toc_60" onclick="return changeColor(this);"></a>按：身之先生自序計事止於乙酉年（至元二十二年）十一月，識語爲作者之編纂實録，起壬午年（至元十九年）四月癸丑（二十四日），訖壬辰年（至元二十九年）七月庚辰（一日），可補乙酉年至壬辰年作者工作日程；題詩抒寫興亡感慨，可見作者之幽懷隱痛。於理解本書，所關甚鉅。後來傳本既削去，讀者即無從得知原委。考其記事，多不載他書。間有一二重合（全祖望<span class="shu-ming">鮚埼亭集外編</span>卷十八<span class="shu-ming">胡梅磵藏書窖記</span>云『己丑［至元二十六年］寇作，以書藏窖中得免』，係指楊鎮龍兵事，與前述第一百七十一卷末識語相合），亦得自傳聞，敘述簡略，不能如識語之詳明確切。</p>
<p class="em2" id="online_toc_61"><a class="gg-link" href="#online_toc_61" onclick="return changeColor(this);"></a>（二）元刻初印本與早印乙本（胡本）有文字差異，可提供校勘異文。</p>
<p class="em2" id="online_toc_62"><a class="gg-link" href="#online_toc_62" onclick="return changeColor(this);"></a>元刻初印本與早印乙本文字不盡同，舉例如左：</p>
<p class="em2" id="online_toc_63"><a class="gg-link" href="#online_toc_63" onclick="return changeColor(this);"></a>卷二第二十三葉後三行夾注『<span class="shu-ming">括地志</span>：雕陰故城，在鄜州洛交縣北二十里』，早印乙本如此，吴本、陳本、胡本同，元刻初印本作『三十里』。</p>
<p class="em2" id="online_toc_64"><a class="gg-link" href="#online_toc_64" onclick="return changeColor(this);"></a>卷五第二十六葉後十行『獨子無兄弟者，歸養』夾注『養，羊尚翻』下，早印乙本作『後養上爲養同』，胡本同，元刻初印本作『下養上爲養』。</p>
<p class="em2" id="online_toc_65"><a class="gg-link" href="#online_toc_65" onclick="return changeColor(this);"></a>（三）元刻初印本文字清晰，可補正早印乙本（胡本）之脱誤。</p>
<p class="em2" id="online_toc_66"><a class="gg-link" href="#online_toc_66" onclick="return changeColor(this);"></a>元刻本刊版時多有挖改拼補，早印乙本刷印時拼補内容局部脱落，導致缺文，胡本沿襲。今得元刻初印本，如撥雲霧而見青天。其佳處有數端：</p>
<p class="em2" id="online_toc_67"><a class="gg-link" href="#online_toc_67" onclick="return changeColor(this);"></a>甲，早印乙本文字脱落，胡本仍之，元刻初印本文字完足：</p>
<p class="em2" id="online_toc_68"><a class="gg-link" href="#online_toc_68" onclick="return changeColor(this);"></a>胡本卷八十五第三葉後七行夾注『劉昫曰：義陽本漢平氏縣之義陽鄉。魏文帝黄初中，分立義陽縣，蓋治石城；後分南陽郡立義陽郡，治安昌城，領安昌、平林、平氏、義陽、平春五縣，唐爲』，『唐爲』以下缺文，早印乙本脱失留白，同胡本。</p>
<p class="em2" id="online_toc_69"><a class="gg-link" href="#online_toc_69" onclick="return changeColor(this);"></a>卷一百十九第七葉後四行『於是西域諸國皆詣蒙孫［遜］稱臣朝貢』，早印乙本脱去『孫稱』二字，空出一格。胡本亦空格，『詣』誤『請』。元刻初印本『孫稱』擠作小字，『詣』字不誤。</p>
<p class="em2" id="online_toc_70"><a class="gg-link" href="#online_toc_70" onclick="return changeColor(this);"></a>乙，早印乙本文字脱落，胡本據後出傳本填改，初印本文字完足：</p>
<p class="em2" id="online_toc_71"><a class="gg-link" href="#online_toc_71" onclick="return changeColor(this);"></a>胡本卷一第十葉九行夾注：『宋祁曰：浚，蘇俊翻；醮，子召翻；余謂浚讀當如宋音。』早印乙本（原版）『如』字挖空，正德九年補版改作『當如宋音』。元刻初印本作『當從宋音』。</p>
<p class="em2" id="online_toc_72"><a class="gg-link" href="#online_toc_72" onclick="return changeColor(this);"></a>胡本卷四第二十八葉一行夾注：『今辰、州、溆、奬、溪、灃、朗、施八州，是秦、漢黔中郡之地。』早印乙本（原版）上『州』字留白，吴本、陳本用，元刻初印本作『錦』。</p>
<p class="em2" id="online_toc_73"><a class="gg-link" href="#online_toc_73" onclick="return changeColor(this);"></a>丙，早印乙本有文字脱落，胡本模擬填充，初印本文字完足：</p>
<p class="em2" id="online_toc_74"><a class="gg-link" href="#online_toc_74" onclick="return changeColor(this);"></a>卷九十三第二十七葉三行夾注『雷池，即在大雷之東，今池州界。<span class="shu-ming">水經注</span>：青林水西南歷尋陽，分爲二』以下缺文，早印乙本脱失留白，胡本以意補作：『分爲二水，一水東流，通大雷。』實則元刻初印本作『分爲二水，一水東南通大雷。一曰雷池，謂大雷口、池口也。二口對岸，大雷口在江北舒州界，池口在江南州池界』。</p>
<p class="em2" id="online_toc_75"><a class="gg-link" href="#online_toc_75" onclick="return changeColor(this);"></a>卷一百十九第一葉後一行，『永初元年春，正月，己亥，魏主還宫』夾注：『晋有天下，<span class="shu-ming">通鑑</span>於魏主率兼書名；是年，宋受禪，即書魏主而不名，南北敵，體無所輕重也。後放此。』明弘治遞修印本以下此行全脱。『即書』以下十九字，胡本作『始改書用列國之例』。按此條屬『書封爵禪位例』，並非『書列國例』，胡本臆改。</p>
<p class="em2" id="online_toc_76"><a class="gg-link" href="#online_toc_76" onclick="return changeColor(this);"></a>卷一百二十八第一葉九行夾注：『上既平元凶之亂，依古制即位踰年而後改元。孝建者，言以大孝建平禍亂安宗廟之功』，元刻初印本如此，早印乙本『古制即』『言以大』六字脱失留白，胡本改爲『故事即』『蓋欲以』。</p>
<p class="em2" id="online_toc_77"><a class="gg-link" href="#online_toc_77" onclick="return changeColor(this);"></a>一九五六年中華書局點校本書，即據胡刻爲底本。上舉元刻初印本完足、胡刻脱誤處，點校本一仍胡刻之舊。卷八十五第三葉後七行夾注『唐爲』以下缺文，點校本據<span class="shu-ming">舊唐書</span>補作『唐爲申州義陽縣』（第六册二六八〇頁），實則元刻初印本作『唐爲申州，今爲信陽軍』。卷九十三第二十七葉三行夾注：『雷池』條，點校本沿襲胡本，更依據空格多少，括注『原缺十八字』（第七册二九四六頁），今查元刻初印本文字尚存，胡本實缺二十三字。卷二百四十六第十七葉七行夾注『又以其地於天文爲婺女之分，改婺州』，胡本據元刻早印乙本，脱『又以』二字，標點本從胡本，又增入『以』字（第十七册七九四八頁），仍非原貌。由是觀之，胡克家本因底本印次稍晚，文字内容存在先天不足。點校底本用胡氏翻本，不如用元刻初印本。</p>
<p class="em2" id="online_toc_78"><a class="gg-link" href="#online_toc_78" onclick="return changeColor(this);"></a>元刻初印本罕見流傳，藏書家僅以殘帙著録（傅增湘<span class="shu-ming">藏園群書經眼録</span>卷三載寶應劉翰臣家藏元刻殘本一帙，卷二百六十三至二百六十四末有身之先生識語。爲目録中少見之初印本記録）。上海圖書館所藏元刻初印本原裝計九千五百九十一葉，自首徹尾，無一補版，僅有數葉殘損或補鈔。文字清晰，内容基本無缺，足資考索，亟宜付之景印，使學者皆得見元本真面。今國家圖書館出版社謀以此本傳布，列入<span class="shu-ming">國學基本典籍叢刊</span>。不揣固陋，聊據謣見所及，敘其佳勝處如此，俟教正焉。</p>
<p class="em2" id="online_toc_79"><a class="gg-link" href="#online_toc_79" onclick="return changeColor(this);"></a>郭立暄</p>
<p class="em2" id="online_toc_80"><a class="gg-link" href="#online_toc_80" onclick="return changeColor(this);"></a>二〇一九年九月</p>
<p id="online_toc_81"><a class="gg-link" href="#online_toc_81" onclick="return changeColor(this);"></a>轉自：北京大學中國古代史研究中心</p>
</div></body></html>