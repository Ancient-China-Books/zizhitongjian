<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百九十一·後周紀二·太祖聖神恭肅文武孝皇帝中</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="後周紀二">後周紀二</span></span></h1>
<p><span class="jiazhu">起玄默困敦<span class="biaozhusup" data-rel="（壬子）"></span>九月，盡閼逢攝提格<span class="biaozhusup" data-rel="（甲寅）"></span>四月，凡一年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="太祖聖神恭肅文武孝皇帝中">太祖聖神恭肅文武孝皇帝中</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="廣順二年">廣順二年</span></span><span class="biaozhusup" data-rel="（壬子、西元九五二年）"></span></p>
<p class="em2 strong"><span class="yinwen">1</span>九月，甲寅朔，吳越丞相裴堅卒。以台州刺史吳延福同參相府事。</p>
<p class="em2 strong"><span class="yinwen">2</span>庚午，敕北邊吏民毋得入契丹境俘掠。</p>
<p class="em2 strong"><span class="yinwen">3</span>契丹將高謨翰以葦栰渡胡盧河入寇，<span class="jiazhu">胡盧河，在深、冀之間，橫亙數百里。丁度曰：胡盧河，卽衡漳之別名。</span>至冀州，成德節度使何福進遣龍捷都指揮使劉誠誨等屯貝州以拒之。<span class="jiazhu">《九域志》：貝州，北至冀州一百二十里。</span>契丹聞之，遽引兵北渡；所掠冀州丁壯數百人，望見官軍，爭鼓譟，欲攻契丹，官軍不敢應，契丹盡殺之。</p>
<p class="em2 strong"><span class="yinwen">4</span>蜀山南西道節度使李廷珪奏周人聚兵關中，請益兵爲備。蜀主遣奉鑾肅衞都虞候趙進將兵趣利州；<span class="jiazhu">趣，七喻翻。</span>旣而聞周人聚兵以備北漢，乃引還。<span class="jiazhu">還，從宣翻，又如字。</span></p>
<p class="em2 strong"><span class="yinwen">5</span>唐武安節度使邊鎬，昏懦無斷，<span class="jiazhu">斷，丁亂翻。</span>在湖南，政出多門，不合衆心。吉水人歐陽廣上書，<span class="jiazhu">吉水，古吉陽縣地，久廢，唐置吉水縣，屬吉州。《九域志》：在州東北四十里。宋白曰：隋開皇十年廢吉陽縣入廬陵縣。大業分廬陵縣水東十一鄕爲吉水縣。</span>言：<span class="yinhao">「鎬非將帥才，必喪湖南，<span class="jiazhu">將，卽亮翻。帥，所類翻。喪，息浪翻。</span>宜別擇良帥，益兵以救其敗。」</span>不報。</p>
<p class="em2 strong">唐主使鎬經略朗州，有自朗州來者，多言劉言忠順，鎬由是不爲備。唐主召劉言入朝，<span class="jiazhu">朝，直遙翻。</span>言不行，謂王逵曰：<span class="yinhao">「唐必伐我，柰何？」</span>逵曰：<span class="yinhao">「武陵負江湖之險，<span class="jiazhu">朗州，武陵郡。</span>帶甲數萬，安能拱手受制於人！邊鎬撫御無方，士民不附，可一戰擒也。」</span>言猶豫未決，周行逢曰：<span class="yinhao">「機事貴速，緩則彼爲之備，不可圖也。」</span>言乃以逵、行逢及牙將何敬眞、張倣、蒲公益、朱全琇、<span class="jiazhu">琇，音秀。</span>宇文瓊、彭萬和、潘叔嗣、張文表十人皆爲指揮使，部分發兵。<span class="jiazhu">分，扶問翻。</span>叔嗣、文表，皆朗州人也。行逢能謀，文表善戰，叔嗣果敢，三人多相須成功，情款甚呢。<span class="jiazhu">呢，尼質翻。</span></p>
<p class="em2 strong">諸將欲召潊州酋長苻彥通爲援，<span class="jiazhu">潊，音敍。苻，讀曰蒲。酋，慈由翻。長，知兩翻。苻彥通自謂苻秦苗裔。</span>行逢曰：<span class="yinhao">「蠻貪而無義，前年從馬希萼入潭州，焚掠無遺。<span class="jiazhu">事見二百八十九卷漢隱帝乾祐三年。</span>吾兵以義舉，往無不克，烏用此物，使暴殄百姓哉！」</span>乃上。然亦畏彥通爲後患，以蠻酋土團都指揮使劉瑫爲羣蠻所憚，<span class="jiazhu">瑫，他牢翻。</span>補西境鎭遏使以備之。</p>
<p class="em2 strong">冬，十月，逵等將兵分道趣長沙，<span class="jiazhu">趣，七喻翻。</span>以孫朗、曹進爲先鋒使，<span class="jiazhu">孫朗、曹進奔朗州，見上卷是年正月。</span>邊鎬遣指揮使郭再誠等將兵屯益陽以拒之。戊子，逵等克沅江，<span class="jiazhu">沅，音元。沅江，漢益陽縣地，隋改爲安樂，又改爲沅江，乾寧中改爲橋江，楚復爲沅江，屬朗州。《九域志》：在岳州西南一百二十六里。</span>執都監劉承遇，裨將李師德帥衆五百降之。<span class="jiazhu">帥，讀曰率。降，戶江翻。</span>壬辰，逵等合軍士舉小舟自蔽，直造益陽，<span class="jiazhu">造，七到翻。</span>四面斧寨而入，遂克之，殺戍兵二千人。邊鎬告急於唐。甲午，逵等克橋口及湘陰，<span class="jiazhu">《九域志》：潭州長沙縣有橋口鎭。</span>乙未，至潭州，邊鎬嬰城自守；救兵未至，城中兵少，丙申夜，鎬棄城走，吏民俱潰。醴陵門橋折，<span class="jiazhu">醴陵門，潭州城東門。折，而設翻。</span>死者萬餘人，道州刺史廖偃爲亂兵所殺。丁酉旦，王逵入城，自稱武平節度副使、權知軍府事，<span class="jiazhu"><span class="yinhao">「武平」</span>當作<span class="yinhao">「武安」</span>。軍府，謂潭州軍府也。</span>以何敬眞爲行軍司馬。遣敬眞等追鎬，不及，斬首五百級。蒲公益攻岳州，<span class="jiazhu">《風俗通》：漢有詹事蒲昌。又《晉書·載記》：氐酋蒲洪之先，其家池中蒲生，長五丈，如竹形，時咸謂之<span class="yinhao">「蒲家」</span>，因以爲氏，其後改姓苻。則蒲之所自出有二焉。</span>唐岳州刺史宋德權走，劉言以公益權知岳州。唐將守湖南諸州者，聞長沙陷，相繼遁去。劉言盡復馬氏嶺北故地，惟郴、連入于南漢。<span class="jiazhu">郴，尹林翻。</span></p>
<p class="em2 strong"><span class="yinwen">6</span>契丹瀛、莫、幽州大水，流民入塞散居河北者數十萬口，契丹州縣亦不之禁。詔所在賑給存處之，<span class="jiazhu">賑，津忍翻。處，昌呂翻。</span>中國民先爲所掠，得歸者什五六。</p>
<p class="em2 strong"><span class="yinwen">7</span>丁未，榖以病臂久未愈，<span class="jiazhu">李榖病臂始上卷是年六月。<span class="yinhao">「榖」</span>上須有<span class="yinhao">「李」</span>字，文乃明。<span class="jiaozhusup">章：十二行本正有「李」字；孔本同；熊校云宋本無「李」字，不知所據何宋本。</span></span>三表辭位，帝遣中使諭指曰：<span class="yinhao">「卿所掌至重，<span class="jiazhu">謂李榖掌三司金榖也。</span>朕難其人，苟事功克集，何必朝禮！<span class="jiazhu">朝，直遙翻。</span>朕今於便殿待卿，可暫入相見。」</span>穀入見于金祥殿，<span class="jiazhu">見，賢遍翻。</span>面陳悃款；<span class="jiazhu">悃，苦本翻，誠也。</span>帝不許。穀不得已復視事。<span class="jiazhu">復，扶又翻。</span>榖未能執筆，詔以三司務繁，令刻名印用之。</p>
<p class="em2 strong"><span class="yinwen">8</span>辛亥，敕：<span class="yinhao">「民有訴訟，必先歷縣州及觀察使處決，不直，<span class="jiazhu">處，昌呂翻。</span>乃聽訟於<span class="jiaozhusup">章：十二行本「訟」作「詣」，無「於」字；乙十一行本同；孔本同；張校同。</span>臺省，或自不能書牒，倩人書者，必書所倩姓名、居處。若無可倩，聽執素紙。所訴必須己事，毋得挾私客訴。」</span><span class="jiazhu">倩，七政翻，假倩也。事不干己，妄興詞訴，謂之客訴。</span></p>
<p class="em2 strong"><span class="yinwen">9</span>慶州刺史郭彥欽性貪，野雞族多羊馬，<span class="jiazhu">《五代會要》：党項野雞族，居慶州北。</span>彥欽故擾之以求賂，野雞族遂反，剽掠綱商；<span class="jiazhu">剽，匹妙翻。綱商，往沿邊販易者。薛《史》：慶州北十五里寡婦山，有蕃部曰野雞族。刺史郭彥欽擅加糴鹽錢，民夷流怨。蕃族獷悍，好爲不法，彥欽乃奏野雞族掠奪綱商。</span>帝命寧、環二州合兵討之。<span class="jiazhu">唐於古鳴沙之地置威州，周改曰環州。《九域志》：寧州北至慶州一百二十里；環州南至慶州一百八十里。</span></p>
<p class="em2 strong"><span class="yinwen">10</span>劉言遣使來告，稱：<span class="yinhao">「湖南世事朝廷，不幸爲鄰寇所陷，<span class="jiazhu">鄰寇，謂唐也。</span>臣雖不奉詔，輒糾合義兵，削平舊國。」</span><span class="jiazhu">言削平湖南舊楚之地。</span></p>
<p class="em2 strong">唐主削邊鎬官爵，流饒州。初，鎬以都虞候從查文徽克建州，<span class="jiazhu">事見二百八十五卷晉齊王開運二年，唐主之保大三年也。</span>凡所俘獲皆全之，建人謂之<span class="yinhao">「邊佛子」</span>；及克潭州，市不易肆，<span class="jiazhu">事見上卷元年，唐之保大九年也。</span>潭人謂之<span class="yinhao">「邊菩薩」</span>；<span class="jiazhu">菩，薄乎翻。薩，桑葛翻。《釋典》：菩，普也；薩，濟也；言能普濟衆生也。</span>旣而爲節度使，政無綱紀，惟日設齋供，<span class="jiazhu">供，居用翻。</span>盛脩佛事，潭人失望，謂之<span class="yinhao">「邊和尙」</span>矣。</p>
<p class="em2 strong">左僕射同平章事馮延己、右僕射同平章事孫晟上表請罪；皆釋之。晟陳請不已，乃與延己皆罷守本官。</p>
<p class="em2 strong">唐主以比年出師無功，<span class="jiazhu">比，毗至翻。</span>乃議休兵息民。或曰：<span class="yinhao">「願陛下數十年不用兵，可小康矣！」</span>唐主曰：<span class="yinhao">「將終身不用，何數十年之有！」</span><span class="jiazhu">人非金石，唐主自謂眞能享無疆之壽乎！然欲終身不用兵，而周兵已至淮上矣。</span>唐主思歐陽廣之言，拜本縣令。<span class="jiazhu">以歐陽廣言邊鎬必敗，其言驗也。</span></p>
<p class="em2 strong"><span class="yinwen">11</span>十一月，辛未，徙保義節度使折從阮爲靜難節度使，<span class="jiazhu">折從阮自陝州徙邠州。難，乃旦翻；下同。</span>討野雞族。</p>
<p class="em2 strong"><span class="yinwen">12</span>癸酉，敕：<span class="yinhao">「約每歲民間所輸牛皮，三分減二；計田十頃，稅取一皮，餘聽民自用及賣買，惟禁賣於敵國。」</span>先是，兵興以來，<span class="jiazhu">先，悉薦翻。</span>禁民私賣買牛皮，悉令輸官受直。唐明宗之世，有司止償以鹽；晉天福中，幷鹽不給。漢法，犯私牛皮一寸抵死，然民間日用實不可無。帝素知其弊，至是，李榖建議，均於田畝，公私便之。</p>
<p class="em2 strong"><span class="yinwen">13</span>十二月，丙戌，河決鄭、滑，遣使行視脩塞。<span class="jiazhu">行，下孟翻。塞，悉則翻。</span></p>
<p class="em2 strong"><span class="yinwen">14</span>甲午，前靜難節度使侯章獻買宴絹千匹，銀五百兩；帝不受，曰：<span class="yinhao">「諸侯入覲，天子宜有宴犒，豈待買邪！<span class="jiazhu">五代之時，不特方鎭入朝買宴，唐明宗天成二年三月，幸會節園，羣臣買宴，則在朝之臣亦買宴矣。犒，苦到翻。</span>自今如此比者，皆不受。」</span></p>
<p class="em2 strong"><span class="yinwen">15</span>王逵將兵及洞蠻五萬攻郴州，<span class="jiazhu">郴，丑林翻。</span>南漢將潘崇徹救之，遇于蠔石。<span class="jiazhu">蠔石，在郴州義章縣。蠔，音豪。</span>崇徹登高望湖南兵，曰：<span class="yinhao">「疲而不整，可破也。」</span>縱擊，大破之，伏尸八十里。</p>
<p class="em2 strong"><span class="yinwen">16</span>翰林學士徐台符請誅誣告李崧者葛延遇及李澄，<span class="jiazhu">誣李崧事見二百八十八卷漢乾祐元年。徐台符素與李崧善，故爲請誅誣告者。</span>馮道以爲屢更赦，不許。<span class="jiazhu">更，工衡翻。</span>王峻嘉台符之義，白於帝，癸卯，收延遇、澄，誅之。</p>
<p class="em2 strong"><span class="yinwen">17</span>劉言表稱潭州殘破，乞移使府治朗州，<span class="jiazhu">使，疏吏翻。</span>且請貢獻、賣茶，悉如馬氏故事；許之。</p>
<p class="em2 strong"><span class="yinwen">18</span>唐江西觀察使楚王馬希萼入朝，唐主留之，後數年，卒於金陵，諡曰恭孝。</p>
<p class="em2 strong"><span class="yinwen">19</span>初，麟州土豪楊信自爲刺史，受命于周。信卒，子重訓嗣，<span class="jiazhu">《考異》曰：<span class="yinhao">「崇訓」</span>或作<span class="yinhao">「崇勳」</span>。《世宗實錄》作<span class="yinhao">「崇訓」</span>，後蓋避梁王宗訓改名也。按《考異》則<span class="yinhao">「重訓」</span>當作<span class="yinhao">「崇訓」</span>。</span>以州降北漢；至是，爲羣羌所圍，復歸款，<span class="jiazhu">復，扶又翻。</span>求救於夏、府二州。<span class="jiazhu">夏州，李彝殷；府州，折德扆。《九域志》：麟州，西北至夏州一百二十里，東北至府州一百二十里。</span></p>
<p class="strong"><span class="section" id="title-4"><span data-head-description="" data-head-level="h4" data-head-title="廣順三年">三年</span></span><span class="biaozhusup" data-rel="（癸丑、西元九五三年）"></span></p>
<p class="em2 strong"><span class="yinwen">1</span>春，正月，丙辰，以武平留後劉言爲武平節度使，制置武安·靜江等軍事、同平章事；以王逵爲武安節度使，何敬眞爲靜江節度使，周行逢爲武安行軍司馬。<span class="jiazhu">王逵旣得潭州，則殺何敬眞；旣殺何敬眞，則攻劉言而併朗州。</span></p>
<p class="em2 strong"><span class="yinwen">2</span>詔折從阮：<span class="yinhao">「野雞族能改過者，拜官賜金帛，不則進兵討之。」</span>壬戌，從阮奏：<span class="yinhao">「酋長李萬全等受詔立誓外，<span class="jiazhu">酋，慈秋翻。長，知兩翻。</span>自餘猶不服，方討之。」</span></p>
<p class="em2 strong"><span class="yinwen">3</span>前世屯田皆在邊地，使戍兵佃之。<span class="jiazhu">佃，亭年翻。</span>唐末，中原宿兵，所在皆置營田以耕曠土；其後又募高貲戶使輸課佃之，<span class="jiazhu">輸，舂遇翻；下歲輸同。</span>戶部別置官司總領，不隸州縣，或丁多無役，或容庇奸盜，州縣不能詰。<span class="jiazhu">詰，去吉翻。</span>梁太祖擊淮南，掠得牛以千萬計，<span class="jiazhu">朱金忠大掠淮南見二百六十五卷唐昭宗天祐元年。</span>給東南諸州農民，使歲輸租。自是歷數十年，牛死而租不除，民甚苦之。帝素知其弊，會閤門使、知青州張凝上便宜，請罷營田務，李榖亦以爲言，乙丑，敕：<span class="yinhao">「悉罷戶部營田務，以其民隸州縣；其田、廬、牛、農器，並賜見佃者爲永業，<span class="jiazhu">見，賢遍翻。</span>悉除租牛課。」</span>是歲，戶部增三萬餘戶。民旣得爲永業，始敢葺屋植木，獲地利數倍。或言：<span class="yinhao">「營田有肥饒者，不若鬻之，可得錢數十萬緡以資國。」</span>帝曰：<span class="yinhao">「利在於民，猶在國也，朕用此錢何爲！」</span></p>
<p class="em2 strong"><span class="yinwen">4</span>萊州刺史葉仁魯，帝之故吏也，<span class="jiazhu">按葉仁魯，漢高祖之親將也，天福十二年，嘗破契丹于承天軍；今曰帝之故吏，必嘗事帝於樞密院，或討河中、鎭鄴都時也。</span>坐贓絹萬五千匹，錢千緡，庚午，賜死；帝遣大使賜以酒食曰：<span class="yinhao">「汝自抵國法，吾無如之何！當存恤汝母。」</span>仁魯感泣。</p>
<p class="em2 strong"><span class="yinwen">5</span>帝以河決爲憂，王峻自請往行視，許之。<span class="jiazhu">行，下孟翻。</span>鎭寧節度使榮屢求入朝，峻忌其英烈，每沮止之。<span class="jiazhu">沮，在呂翻。</span>閏月，榮復求入朝，<span class="jiazhu">復，扶又翻。</span>會峻在河上，帝乃許之。</p>
<p class="em2 strong"><span class="yinwen">6</span>契丹寇定州，圍義豐軍，<span class="jiazhu">時置義豐軍於定州義豐縣。</span>定和都指揮使楊弘裕夜擊其營，大獲，契丹遁去。又寇鎭州，本道兵擊走之。</p>
<p class="em2 strong"><span class="yinwen">7</span>丙申，鎭寧節度使榮入朝。故李守貞騎士馬全乂從榮入朝，帝召見，補殿前指揮使，謂左右曰：<span class="yinhao">「全乂忠於所事，昔在河中，屢挫吾軍，<span class="jiazhu">謂漢乾祐間，帝討李守貞時也。</span>汝輩宜效之。」</span>王峻聞榮入朝，遽自河上歸，戊戌，至大梁。</p>
<p class="em2 strong"><span class="yinwen">8</span>彰武節度使高允權卒，其子牙內指揮使紹基謀襲父位，詐稱允權疾病，表己知軍府事。觀察判官李彬切諫，紹基怒，斬之，辛巳，以彬謀反聞。</p>
<p class="em2 strong"><span class="yinwen">9</span>王峻固求領藩鎭，帝不得已，以<span class="jiaozhusup">章：十二行本「以」上有「壬寅」二字；乙十一行本同；孔本同；張校同；退齋校同。</span>峻兼平盧節度使。</p>
<p class="em2 strong"><span class="yinwen">10</span>高紹基屢奏雜虜犯邊，冀得承襲，帝遣六宅使張仁謙詣延州巡檢，<span class="jiazhu">《職官分紀》曰：唐置十宅、六宅使，以諸王所屬爲名，或總云十六宅，後止曰六宅。</span>紹基不能匿，始發父喪。</p>
<p class="em2 strong"><span class="yinwen">11</span>戊申，折從阮奏降野雞二十一族。</p>
<p class="em2 strong"><span class="yinwen">12</span>唐草澤邵棠上言：<span class="jiazhu">布衣未有朝命者，謂之草澤。上，時掌翻。</span><span class="yinhao">「近游淮上，聞周主恭儉，增脩德政。吾兵新破於潭、朗，<span class="jiazhu">謂邊鎬潭州之敗也。</span>恐其有南征之志，宜爲之備。」</span><span class="jiazhu">智識之士，何國無之！顧用與不用耳。</span></p>
<p class="em2 strong"><span class="yinwen">13</span>初，王逵旣得潭州，<span class="jiazhu">事見上卷十月。</span>以指揮使何敬眞爲靜江節度使，朱全琇爲武安節度副使，張文表爲武平節度副使，周行逢爲武安行軍司馬。敬眞、全琇各置牙兵，與逵分廳視事，吏民莫知所從。每宴集，諸將使酒，紛拏如市，無復上下之分，<span class="jiazhu">拏，奴加翻。分，扶問翻。</span>唯行逢、文表事逵盡禮，逵親愛之。敬眞與逵不協，辭歸朗州，又不能事劉言，與全琇謀作亂。言素忌逵之強，疑逵使敬眞伺己，將討之，逵聞之，甚懼。<span class="jiazhu">伺，相吏翻。</span>行逢曰：<span class="yinhao">「劉言素不與吾輩同心，何敬眞、朱全琇恥在公下，公宜早圖之。」</span>逵喜曰：<span class="yinhao">「與公共除凶黨，同治潭、朗，<span class="jiazhu">周行逢之據有潭、朗，自此造端矣。治，直之翻。</span>夫復何憂！」</span><span class="jiazhu">夫，音扶。復，扶又翻。</span>會南漢寇全、道、永州，行逢請：<span class="yinhao">「身至朗州說言，<span class="jiazhu">說，式芮翻。</span>遣敬眞、全琇南討，<span class="jiazhu">南討者，拒南漢之兵。</span>俟至長沙，以計取之，如掌中物耳。」</span>逵從之。行逢至朗州，言以敬眞爲南面行營招討使，全琇爲先鋒使，將牙兵百餘人會潭州兵以禦南漢。二人至長沙，逵出郊迎，相見甚歡，宴飲連日，多以美妓餌之，<span class="jiazhu">妓，渠綺翻。</span>敬眞因淹留不進。朗州指揮使李仲遷部兵三千人久戍潭州，敬眞使之先發，趣嶺北，<span class="jiazhu">全、道、永三州皆在大庾嶺之北。趣，七喻翻。</span>都頭符會等因士卒思歸，劫仲遷擅還朗州。逵乘敬眞醉，使人詐爲言使者，責敬眞以<span class="yinhao">「南寇深侵，不亟捍禦而專務荒宴，太師命械公歸西府，」</span><span class="jiazhu">太師，謂劉言。朗府在潭州之西，故謂之西府。</span>因收繫獄。全琇逃去，遣兵追捕之。二月，辛亥朔，斬敬眞以徇。未幾，<span class="jiazhu">幾，居豈翻。</span>獲全琇及其黨十餘人，皆斬之。</p>
<p class="em2 strong"><span class="yinwen">14</span>癸丑，鎭寧節度使榮歸澶州。<span class="jiazhu">澶，時連翻。</span></p>
<p class="em2 strong"><span class="yinwen">15</span>初，契丹主德光北還，<span class="jiazhu">見二百八十六卷天福十二年。</span>以晉傳國寶自隨，至是，更以玉作二寶。<span class="jiazhu">傳國寶及受命寶也。《五代會要》曰：時製寶兩座，用白玉，方六寸，螭虎紐，馮道書寶文，其一以<span class="yinhao">「皇帝承天受命之寶」</span>爲文，其一以<span class="yinhao">「皇帝神寶」</span>爲文。宋白曰：時內司製二寶，詔太常具制度以聞。有司言：《唐六典》：符寶郎掌天子八璽，其一曰神寶，二曰受命寶。其神寶方六寸，高四寸六分，厚一寸七分，蟠龍紐，文與傳國璽同。傳國璽，秦皇以藍田玉刻之，李斯篆，方四寸，面文曰<span class="yinhao">「受命于天，旣壽永昌」</span>。紐盤五龍。二寶歷代相傳，以爲神器。別有六寶：一曰皇帝行璽，二曰皇帝之璽，三曰皇帝信璽，四曰天子行璽，五曰天子之璽，六曰天子信璽。此六璽，因文名，並白玉，螭虎紐，歷代傳受，或亡失則補之。北朝鑄之以金。貞觀十六年，別製玄璽一座，文曰<span class="yinhao">「皇天景命，有德者昌」</span>。白玉，螭虎紐。同光中製寶一座，文曰<span class="yinhao">「皇帝受命之寶」</span>。天福三年製寶一座，文曰<span class="yinhao">「皇帝神寶」</span>。其同光、天福二寶，內司製造，不見紐、篆、分寸制度。敕今製國寶兩座，其一宜以<span class="yinhao">「皇帝承天受命之寶」</span>爲文，其一以<span class="yinhao">「皇帝神寶」</span>爲文，命中書令馮道書寶。議者曰：國以玉璽爲傳授神器，邃古無聞。《運斗樞》曰：舜、禹天子，黃龍負璽。《世本》曰：魯昭公始作璽。秦兼六國，稱皇帝，禮取藍田之玉，玉工孫壽刻之，方四寸，李斯爲大篆書之，形制如龍魚鳳鳥之狀，希世之至寶也。秦亡，子嬰以璽降漢，漢世世傳寶之。王莽之篡，求璽於元后，后投之於階，一角微缺。莽誅，歸之更始。更始敗，歸之盆子。及熊耳之敗，盆子以璽降光武。漢末，黃巾亂，投璽於井。孫堅入洛，見井有五色氣，取得之，以歸袁術。術敗，荊州刺史徐璆得之，詣許，以進獻帝。魏受漢，得之以傳于晉。洛陽之陷，劉聰得之。劉曜爲石勒所禽，璽歸于鄴。石氏之亂，冉閔得之。閔敗，晉將戴施入鄴得之，送江東，傳之宋、齊、梁。臺城之破，侯景得之。景敗，其將侯子鑒以璽走，爲追兵所迫，投於栖霞寺井中，僧永杼得而匿之。陳永定二年，永弟子普智以璽上陳文帝。隋平陳，始得秦眞傳國璽。煬帝江都之禍，宇文化及得之。化及敗，璽歸寶建德。建德敗，其妻曹氏以璽獻于唐。唐禪，楊涉送寶于大梁。莊宗滅梁得之。同光末，內難作，寶爲火灼，文字訛缺，明宗得之。清泰敗，以寶隨身，自焚而死，寶遂亡失。其神寶者，方六寸，厚一寸七分，高四寸六分，蟠龍隱起，文與秦璽同，但玉色不及，形制高大耳，不知何代製造。東晉孝武十九年，雍州刺史郗恢得之。慕容永送於金陵，傳之宋、齊、梁，臺城之破，侯景得之。景敗，侍中趙思齊攜走江北，獻之齊文宣帝。宇文滅齊得之。宇文亡，入隋。隋文帝改號傳國璽，又改爲受命璽，及平陳，始得秦眞傳國璽。仍以秦璽後出，得於亡陳，以北朝所傳神璽爲第一，秦璽次之。隋亡，竇建德妻與神璽俱獻長安。唐末，不知所在。其說頗有源委，因載于此。更，工衡翻。</span></p>
<p class="em2 strong"><span class="yinwen">16</span>王逵遣使以斬何敬眞告劉言，言不得已，庚申，斬符會等數人。<span class="jiazhu">以符會等擅歸召變也。</span></p>
<p class="em2 strong"><span class="yinwen">17</span>樞密使、平盧節度使、同平章事王峻，晚節益狂躁，奏請以端明殿學士顏衎、<span class="jiazhu">衎，苦旱翻，又苦旦翻。</span>樞密直學士陳觀代范質、李榖爲相，帝曰：<span class="yinhao">「進退宰輔，不可倉猝，俟朕更思之。」</span>峻力論列，語浸不遜；日向中，帝尙未食，峻爭之不已，帝曰：<span class="yinhao">「今方寒食，俟假開，如卿所奏。」</span>峻乃退。<span class="jiazhu">舊制，寒食節休假前後共五日。假，居訝翻。</span></p>
<p class="em2 strong">癸亥，帝亟召宰相、樞密使入，幽峻於別所。帝見馮道等，泣曰：<span class="yinhao">「王峻陵朕太甚，欲盡逐大臣，翦朕羽翼。朕惟一子，專務間阻，暫令詣闕，已懷怨望。<span class="jiazhu">間，古莧翻。令詣闕，謂聽皇子榮自澶州入朝也。</span>豈有身典樞機，復兼宰相，又求重鎭！<span class="jiazhu">復，扶又翻。峻求領藩鎭見上月。</span>觀其志趣，殊未盈厭。<span class="jiazhu">厭，於豔翻，又於鹽翻。</span>無君如此，誰則堪之！」</span>甲子，貶峻商州司馬，制辭略曰：<span class="yinhao">「肉視羣后，孩撫朕躬。」</span><span class="jiazhu">言視朝臣如机上肉，撫天子如嬰孩。</span>帝慮鄴都留守王殷不自安，<span class="jiazhu">王峻、王殷佐命有功一體之人，峻得罪，故慮殷猜懼。</span>命殷子尙食使承誨詣殷，<span class="jiazhu">尙食使，唐尙食奉御之職。</span>諭以峻得罪之狀。峻至商州，得腹疾，帝猶愍之，命其妻往視之，未幾而卒。<span class="jiazhu">幾，居豈翻。</span></p>
<p class="em2 strong"><span class="yinwen">18</span>帝命折從阮分兵屯延州，<span class="jiazhu">折從阮時爲靜難帥，帥兵討野雞族而還師。</span>高紹基始懼，屢有貢獻。又命供奉官張懷貞將禁兵兩指揮屯鄜、延，<span class="jiazhu">鄜，方無翻。</span>紹基乃悉以軍府事授副使張匡圖。甲戌，以客省使向訓權知延州。</p>
<p class="em2 strong"><span class="yinwen">19</span>三月，甲申，以鎭寧節度使榮爲開封尹、晉王。<span class="jiazhu">王峻旣貶，始召榮。</span>丙戌，以樞密副使鄭仁誨爲鎭寧節度使。</p>
<p class="em2 strong"><span class="yinwen">20</span>初，殺牛族與野雞族有隙，聞官軍討野雞，饋餉迎奉，官軍利其財畜而掠之；殺牛族反，與野雞合，敗寧州刺史張建武于包山。<span class="jiazhu">敗，補邁翻。</span>帝以郭彥欽擾羣胡，致其作亂，<span class="jiazhu">事見上年十月。</span>黜廢於家。</p>
<p class="em2 strong"><span class="yinwen">21</span>初，解州刺史浚儀郭元昭與榷鹽使李溫玉有隙，<span class="jiazhu">漢隱帝分河中之解、安邑、聞喜爲解州。解，戶買翻。榷，古岳翻。</span>溫玉壻魏仁浦爲樞密主事，<span class="jiazhu">晉有尙書都令史八人，秩二百石，與左、右丞總知都臺事；梁五人，謂之五都令史。隋開皇初，改都令史爲都事，置八人。後魏於尙書諸司置主事令史，隋於諸省又各置主事令史；煬帝並去令史之名，更曰主事；初雜用士人，至唐並用流外，至五代樞密院亦置主事。</span>元昭疑仁浦庇之；會李守貞反，溫玉有子在河中，元昭收繫溫玉，奏言其叛，事連仁浦。帝時爲樞密使，知其誣，釋不問。至是，仁浦爲樞密承旨，元昭代歸，甚懼，過洛陽，以告仁浦弟仁滌，仁滌曰：<span class="yinhao">「吾兄平生不與人爲怨，況肯以私害公乎！」</span>旣至，丁亥，仁浦白帝，以元昭爲慶州刺史。</p>
<p class="em2 strong"><span class="yinwen">22</span>己丑，以棣州團練使太原王仁鎬爲宣徽北院使兼樞密副使。</p>
<p class="em2 strong"><span class="yinwen">23</span>唐主復以左僕射馮延己同平章事。<span class="jiazhu">去年十月，唐失潭州，馮延己罷相。</span></p>
<p class="em2 strong"><span class="yinwen">24</span>周行逢惡武平節度副使張倣，<span class="jiazhu">惡，烏路翻。</span>言於王逵曰：<span class="yinhao">「何敬眞，倣之親戚，臨刑以後事屬倣，公宜備之。」</span><span class="jiazhu">屬，之欲翻。</span>夏，四月，庚申，逵召倣飲，醉而殺之。</p>
<p class="em2 strong"><span class="yinwen">25</span>丙寅，歸德節度使兼侍中常思入朝；戊辰，徙平盧節度使。將行，奏曰：<span class="yinhao">「臣在宋州，舉絲四萬餘兩在民間，謹以上進，請徵之。」</span><span class="jiazhu">舉絲者，以貨物貸與民，至絲熟而徵其絲。上，時掌翻。</span>帝頷之。五月，丁亥，敕牓宋州，凡常思所舉悉蠲之，思<span class="jiaozhusup">章：十二行本「思」上有「已輸者復歸之」六字；乙十一行本同；孔本同：退齋校同。</span>亦無怍色。<span class="jiazhu">怍，疾各翻。</span></p>
<p class="em2 strong"><span class="yinwen">26</span>自唐末以來，所在學校廢絕，蜀毋昭裔出私財百萬營學館，<span class="jiazhu">校，戶敎翻。毋，音無，姓也。齊宣王封母弟於毋鄕，其後因以爲氏。</span>且請刻板印《九經》；蜀主從之。由是蜀中文學復盛。<span class="jiazhu">自漢司馬相如、揚雄以來，蜀中號爲多士，而斯文之盛衰則繫乎上之人。</span></p>
<p class="em2 strong"><span class="yinwen">27</span>六月，壬子，滄州奏契丹知盧臺軍事范陽張藏英來降。</p>
<p class="em2 strong"><span class="yinwen">28</span>初，唐明宗之世，宰相馮道、李愚請令判國子監田敏校正《九經》，刻板印賣，朝廷從之。丁巳，板成，獻之。<span class="jiazhu">雕印《九經》始二百七十七卷唐明宗長興三年，至是而成，凡涉二十八年。</span>由是，雖亂世，《九經》傳布甚廣。<span class="jiazhu">史言聖人之道所以不墜者，以其有方策之傳也。</span></p>
<p class="em2 strong"><span class="yinwen">29</span>王逵以周行逢知潭州，自將兵襲朗州，克之，殺指揮使鄭珓，<span class="jiazhu">珓，古孝翻。</span>執武安節度使、同平章事劉言，幽于別館。<span class="jiazhu">劉言爲武平節度使、鎭朗州，非武安也。<span class="yinhao">「安」</span>當作<span class="yinhao">「平」</span>。言以元年七月復朗州，至是而敗。</span></p>
<p class="em2 strong"><span class="yinwen">30</span>秋，七月，王殷三表請入朝，帝疑其不誠，遣使止之。</p>
<p class="em2 strong"><span class="yinwen">31</span>唐大旱，井泉涸，淮水可涉，飢民渡淮而北者相繼，濠、壽發兵禦之，民與兵鬬而北來。<span class="jiazhu">觀民心之向背，唐之君臣可以岌岌矣。</span>帝聞之曰：<span class="yinhao">「彼我之民一也，聽糴米過淮。」</span>唐人遂築倉，多糴以供軍。八月，己未，詔唐民以人畜負米者聽之，以舟車運載者勿予。<span class="jiazhu">予，讀曰與。</span></p>
<p class="em2 strong"><span class="yinwen">32</span>王逵遣使上表，誣<span class="yinhao">「劉言謀以朗州降唐，又欲攻潭州，其衆不從，廢而囚之，臣已至朗州撫安軍府訖。」</span>且請復移使府治潭州。<span class="jiazhu">去年，劉言表移使府於朗州。</span>甲戌，遣通事舍人翟光裔詣湖南宣撫，從其所請。<span class="jiazhu">翟，萇伯翻，又徒歷翻。</span>逵還長沙，以周行逢知朗州事，又遣潘叔嗣殺劉言於朗州。<span class="jiazhu">爲潘叔嗣殺王逵、周行逢殺叔嗣張本。</span></p>
<p class="em2 strong"><span class="yinwen">33</span>九月，己亥，武成節度使白重贊奏塞決河。<span class="jiazhu">滑州自唐以來，置義成節度；宋朝太平興國元年，以太宗舊名，始改爲武成軍。於此時<span class="yinhao">「武」</span>當作<span class="yinhao">「義」</span>。塞，悉則翻。</span></p>
<p class="em2 strong"><span class="yinwen">34</span>契丹寇樂壽，齊州戍兵右保寧都頭劉漢章殺都監杜延熙，謀應契丹，不克，幷其黨伏誅。</p>
<p class="em2 strong"><span class="yinwen">35</span>南漢主立其子繼興爲衞王，璇興爲桂王，慶興爲荊王，保興爲禎王，崇興爲梅王。</p>
<p class="em2 strong"><span class="yinwen">36</span>東自青、徐，南至安、復，西至丹、慈，<span class="jiazhu">丹州在龍門河之西，慈州在龍門河之東。宋朝熙寧五年廢慈州，以吉鄕縣屬隰州。《九域志》：吉鄕縣在隰州西南一百六十里。</span>北至貝、鎭，皆大水。</p>
<p class="em2 strong"><span class="yinwen">37</span>帝自入秋得風痹疾，<span class="jiazhu">痹，必至翻，又毗至翻。</span>害於食飲及步趨，術者言宜散財以禳之。帝欲祀南郊，又以自梁以來，郊祀常在洛陽，疑之。執政曰：<span class="yinhao">「天子所都則可以祀百神，何必洛陽！」</span>於是，始築圜丘、社稷壇，作太廟於大梁。<span class="jiazhu">自梁都大梁以來，建立郊廟皆所未遑。晉天福四年，太常禮院奏唐廟制度，請以至德宮正殿隔爲五室而已。今始作太廟。</span>癸亥，遣馮道迎太廟社稷神主于洛陽。</p>
<p class="em2 strong"><span class="yinwen">38</span>南漢大赦。</p>
<p class="em2 strong"><span class="yinwen">39</span>冬，十一月，己丑，太常請準洛陽築四郊諸壇，從之。十二月，丁未朔，神主至大梁，帝迎于西郊，祔享于太廟。</p>
<p class="em2 strong"><span class="yinwen">40</span>鄴都留守、天雄節度使兼侍衞親軍都指揮使、同平章事王殷恃功專橫，<span class="jiazhu">恃佐命之功也。橫，戶孟翻。</span>凡河北鎭戍兵應用敕處分者，殷卽以帖行之，又多掊斂民財。<span class="jiazhu">處，昌呂翻。分，扶問反。掊，蒲侯翻。</span>帝聞之不悅，使人謂曰：<span class="yinhao">「卿與國同體，鄴都帑庾甚豐，<span class="jiazhu">帑，他朗翻。</span>卿欲用則取之，何患無財！」</span>成德節度使何福進素惡殷，<span class="jiazhu">惡，烏路翻。</span>甲子，福進入朝，密以殷陰事白帝，帝由是疑之。乙丑，殷入朝，詔留殷充京城內外巡檢。</p>
<p class="em2 strong"><span class="yinwen">41</span>戊辰，府州防禦使折德扆奏北漢將喬贇入寇，<span class="jiazhu">贇，於倫翻。</span>擊走之。</p>
<p class="em2 strong"><span class="yinwen">42</span>王殷每出入，從者常數百人；殷請量給鎧仗以備巡邏，<span class="jiazhu">從，才用翻。量，音良。邏，郎佐翻。因充京城內外巡檢，遂有此請。</span>帝難之。時帝體不平，將行郊祀，而殷挾震主之勢在左右，衆心忌之。壬申，帝力疾御滋德殿，殷入起居，遂執之。下制誣殷謀以郊祀日作亂，流登州，出城，殺之。命鎭寧節度使鄭仁誨詣鄴都安撫；仁誨利殷家財，擅殺殷子，遷其家屬於登州。</p>
<p class="em2 strong"><span class="yinwen">43</span>唐祠部郎中、知制誥徐鉉言貢舉初設，不宜遽罷，乃復行之。<span class="jiazhu">唐罷貢舉，事見上卷上年。</span></p>
<p class="em2 strong">先是，楚州刺史田敬洙請脩白水塘漑田以實邊，<span class="jiazhu">先，悉薦翻。白水塘在楚州寶應縣西八十里，鄧艾所築也。</span>馮延己以爲便。李德明因請大闢曠土爲屯田，脩復所在渠塘堙廢者。吏因緣侵擾，大興力役，奪民田甚衆，民愁怨無訴。徐鉉以白唐主，唐主命鉉按視之，鉉籍民田悉歸其主。或譖鉉擅作威福，唐主怒，流鉉舒州。然白水塘竟不成。</p>
<p class="em2 strong">唐主又命少府監馮延魯巡撫諸州，右拾遺徐鍇表延魯無才多罪，舉措輕淺，不宜奉使。唐主怒，貶鍇校書郎、分司東都。鍇，鉉之弟也。<span class="jiazhu">鍇，口駭翻。唐以揚州爲東都。史言唐主惑於二馮而罪二徐。路振《九國志》：鉉、鍇，皆徐延休之子。</span></p>
<p class="em2 strong"><span class="yinwen">44</span>道州盤容洞蠻酋盤崇聚衆自稱盤容州都統，屢寇郴、道州。<span class="jiazhu">酋，慈秋翻。盤，姓也，卽盤瓠之後。郴、道二州時皆屬南漢。</span></p>
<p class="em2 strong"><span class="yinwen">45</span>乙亥，帝朝享太廟，被袞冕，左右掖以登階，<span class="jiazhu">朝，直遙翻。被，皮義翻。掖，羊益翻。</span>纔及一室，酌獻，俛首不能拜而退，<span class="jiazhu">俛，音免。</span>命晉王榮終禮。是夕，宿南郊，疾尤劇，幾不救，夜分小愈。<span class="jiazhu">劇，甚也，增也。幾，居依翻。</span></p>
<p class="strong"><span class="section" id="title-5"><span data-head-description="" data-head-level="h4" data-head-title="顯德元年">顯德元年</span></span><span class="biaozhusup" data-rel="（甲寅、西元九五四年）"></span></p>
<p class="em2 strong"><span class="yinwen">1</span>春，正月，丙子朔，帝祀圜丘，僅能瞻仰致敬而已，進爵奠幣皆有司代之。大赦，改元。聽蜀境通商。<span class="jiazhu">晉天福初，蜀猶與中國通；開運以後，中國多事，蜀有吞併關西之志，不復與中國通矣。</span></p>
<p class="em2 strong"><span class="yinwen">2</span>戊寅，罷鄴都，<span class="jiazhu">唐莊宗始以魏州爲東京，後罷東京，以爲鄴都。</span>但爲天雄軍。</p>
<p class="em2 strong"><span class="yinwen">3</span>庚辰，加晉王榮兼侍中，判內外兵馬事。時羣臣希得見帝，<span class="jiazhu">見，賢遍翻。</span>中外恐懼，聞晉王典兵，人心稍安。</p>
<p class="em2 strong"><span class="yinwen">4</span>軍士有流言郊賞薄於唐明宗時者，<span class="jiazhu">唐明宗以軍士流言濫賞，養成其驕，莫肯效命，何足法也！</span>帝聞之，壬午，召諸將至寢殿，讓之曰：<span class="yinhao">「朕自卽位以來，惡衣菲食，專以贍軍爲念；府庫蓄積，四方貢獻，贍軍之外，鮮有贏餘，<span class="jiazhu">贍，力豔翻。鮮，息善翻。贏，餘經翻。</span>汝輩豈不知之！今乃縱凶徒騰口，不顧人主之勤儉，察國之貧乏，又不思己有何功而受賞，惟知怨望，於汝輩安乎！」</span>皆惶恐謝罪，退，索不逞者戮之，流言乃息。<span class="jiazhu">驕兵於分外希賞，苟非以法齊之，其無厭之心庸有極乎！索，山客翻。</span></p>
<p class="em2 strong"><span class="yinwen">5</span>初，帝在鄴都，<span class="jiazhu">漢隱帝天祐三年，帝在鄴都。</span>奇愛小吏曹翰之才，使之事晉王榮；榮鎭澶州，以爲牙將。榮入爲開封尹，<span class="jiazhu">去年三月，榮爲開封尹。</span>未卽召翰，翰自至，榮怪之。翰請間<span class="jiazhu">間，古莧翻。</span>言曰：<span class="yinhao">「大王國之儲嗣，今主上寢疾，大王當入侍醫藥，柰何猶決事於外邪！」</span>榮感悟，卽日入止禁中。丙戌，帝疾篤，停諸司細務皆勿奏，有大事，則晉王榮稟進止宣行之。</p>
<p class="em2 strong"><span class="yinwen">6</span>以鎭寧節度使鄭仁誨爲樞密使、同平章事。</p>
<p class="em2 strong"><span class="yinwen">7</span>戊子，以義武留後孫行友、保義留後韓通、朔方留後馮繼業皆爲節度使。通，太原人也。</p>
<p class="em2 strong"><span class="yinwen">8</span>帝屢戒晉王曰：<span class="yinhao">「昔吾西征，<span class="jiazhu">謂討李守貞、王景崇、趙思綰時。</span>見唐十八陵無不發掘者，<span class="jiazhu">唐高祖、太宗、高宗、中宗、睿宗、玄宗、肅宗、代宗、德宗、順宗、憲宗、穆宗、敬宗、文宗、武宗、宣宗、懿宗、僖宗，凡十八帝，皆葬關中；陵名各見前紀。</span>此無他，惟多藏金玉故也。我死，當衣以紙衣，斂以瓦棺；速營葬，勿久留宮中；壙中無用石，以甓代之；<span class="jiazhu">當衣，於旣翻。斂，力贍翻。甓，蒲歷翻，摶埴而陶之，今謂之甎。</span>工人役徒皆和雇，勿以煩民；葬畢，募近陵民三十戶，蠲其雜傜，使之守視；勿脩下宮，勿置守陵宮人，勿作石羊、虎、人、馬，惟刻石置陵前云：『周天子平生好儉約，遺令用紙衣、瓦棺，嗣天子不敢違也。』汝或吾違，吾不福汝。」</span>又曰：<span class="yinhao">「李洪義當與節鉞，<span class="jiazhu">以李洪義發漢隱帝密詔也，事見二百八十九卷乾祐二年。</span>魏仁浦勿使離樞密院。」</span><span class="jiazhu">離，力智翻。</span></p>
<p class="em2 strong"><span class="yinwen">9</span>庚寅，詔前登州刺史周訓等塞決河。先是，河決靈河、魚池、酸棗、陽武、常樂驛、河陰、六明鎭、原武，凡八口。<span class="jiazhu">《九域志》：滑州白馬縣有靈河鎭。魚池亦在滑州界。酸棗津在大梁東北。陽武在鄭州。河陰在孟州東南。六明鎭在大通軍。大通軍卽胡梁渡也，晉天福四年，建浮橋，置大通軍。原武在鄭州之北。塞，悉則翻。先，悉薦翻。</span>至是，分遣使者塞之。</p>
<p class="em2 strong"><span class="yinwen">10</span>帝命趣草制，<span class="jiazhu">趣，讀曰促。</span>以端明殿學士、戶部侍郎王溥爲中書侍郎、同平章事。壬辰，宣制畢，左右以聞，帝曰：<span class="yinhao">「吾無恨矣！」</span>以樞密副使王仁鎬爲永興軍節度使，以殿前都指揮使李重進領武信節度使，<span class="jiazhu">重，直龍翻。</span>馬軍都指揮使樊愛能領武定節度使，步軍都指揮使何徽領昭武節度使。<span class="jiazhu">殿前都指揮使總殿前諸班，馬軍都指揮使總侍衞司馬軍，步軍都指揮使總侍衞司步軍，宋朝三衙之職昉於此。武信軍，遂州；武定軍，洋州；昭武軍，利州；三鎭皆屬蜀，李重進等遙領也。</span>重進年長於晉王榮，帝召入禁中，屬以後事，仍命拜榮，以定君臣之分。<span class="jiazhu">長，知兩翻。屬，之欲翻。分，扶問翻。</span>是日，帝殂于滋德殿，<span class="jiazhu">年五十一。</span>祕不發喪。乙未，宣遺制。丙申，晉王卽皇帝位。<span class="jiazhu">《考異》曰：《太祖實錄》：<span class="yinhao">「乙未，宣遺制，晉王榮可於柩前卽皇帝位。」</span>《世宗實錄》：<span class="yinhao">「丙申，內出太祖遺制，羣臣奉帝卽皇帝位。」</span>蓋以乙未宣遺制，丙申卽位也。</span></p>
<p class="em2 strong"><span class="yinwen">11</span>初，靜海節度使吳權卒，<span class="jiazhu">吳權據交州見二百八十一卷晉高祖天福三年，南漢高祖之大有十一年也。</span>子昌岌立；昌岌卒，<span class="jiazhu">岌，魚及翻。</span>弟昌文立。是月，始請命於南漢，南漢以昌文爲靜海節度使兼安南都護。</p>
<p class="em2 strong"><span class="yinwen">12</span>北漢主聞太祖晏駕，甚喜，謀大舉入寇，遣使請兵于契丹。二月，契丹遣其武定節度使、政事令楊袞將萬餘騎如晉陽。<span class="jiazhu">《考異》曰：《晉陽見聞錄》：<span class="yinhao">「袞帥騎五七萬，號十萬來會。」</span>今從《世宗實錄》。</span>北漢主自將兵三萬，以義成節度使白從暉爲行軍都部署，武寧節度使張元徽爲前鋒都指揮使，<span class="jiazhu">義成軍，滑州；武寧軍，徐州；皆屬周。白從暉等亦遙領。《考異》曰：《世宗實錄》：<span class="yinhao">「賊將張暉領三千騎爲前鋒。」</span>今從《晉陽聞見錄》。</span>與契丹自團柏南趣潞州。<span class="jiazhu">趣，七喻翻。</span></p>
<p class="em2 strong"><span class="yinwen">13</span>蜀左匡聖馬步都指揮使、保寧節度使安思謙譖殺張業，廢趙廷隱，<span class="jiazhu">二事並見二百八十八卷漢乾祐元年。</span>蜀人皆惡之；<span class="jiazhu">惡，烏路翻。</span>蜀主使將兵救王景崇，思謙逗橈無功，<span class="jiazhu">見二百八十八卷漢乾祐二年，蜀之明德十二年也。橈，奴敎翻。</span>內慚懼，不自安。自張業之誅，宮門守衞加嚴，思謙以爲疑己，言多不遜。思謙典宿衞，多殺士卒以立威。蜀主閱衞士，有年尙壯而爲思謙所斥者，復留隸籍，思謙殺之，蜀主不能平。思謙三子，扆、嗣、裔，倚父勢暴橫，爲國人患。<span class="jiazhu">橫，戶孟翻。</span>翰林使王藻<span class="jiazhu">《職官分紀》：唐有翰林使，掌伎術之待詔者。五代有翰林茶酒使，蜀蓋仍唐舊制。</span>屢言恩謙怨望，將反，丁巳，思謙入朝，蜀主命壯士擊殺之，及其三子。藻亦坐擅啓邊奏，幷誅之。</p>
<p class="em2 strong"><span class="yinwen">14</span>北漢兵屯梁侯驛，昭義節度使李筠遣其將穆令均將步騎二千逆戰，筠自將大軍壁於太平驛。<span class="jiazhu">宋白曰：梁侯驛，在團柏谷南，太平驛西北。太平驛，東南距潞州八十里。</span>張元徽與令均戰，陽不勝而北，令均逐之，伏發，殺令均，俘斬士卒千餘人。筠遁歸上黨，<span class="jiazhu">潞州治上黨。</span>嬰城自守。筠，卽李榮也，<span class="jiazhu">天福十二年，李榮有逐麻荅之功，見二百八十七卷。</span>避上名改焉。</p>
<p class="em2 strong">世宗聞北漢主入寇，欲自將兵禦之，羣臣皆曰：<span class="yinhao">「劉崇自平陽遁走以來，<span class="jiazhu">謂廣順元年劉崇圍晉州，不克而歸也，事見上卷。</span>勢蹙氣沮，必不敢自來。<span class="jiazhu">沮，在呂翻。</span>陛下新卽位，山陵有日，人心易搖，<span class="jiazhu">易，以豉翻。</span>不宜輕動，宜命將禦之。」</span>帝曰：<span class="yinhao">「崇幸我大喪，輕朕年少新立，<span class="jiazhu">少，詩照翻。</span>有吞天下之心，此必自來，朕不可不往。」</span>馮道固爭之，帝曰：<span class="yinhao">「昔唐太宗定天下，未嘗不自行，朕何敢偷安！」</span>道曰：<span class="yinhao">「未審陛下能爲唐太宗否？」</span>帝曰：<span class="yinhao">「以吾兵力之強，破劉崇如山壓卵耳！」</span>道曰：<span class="yinhao">「未審陛下能爲山否？」</span><span class="jiazhu">馮道歷事八姓，身爲宰輔，不聞獻替，唯諫世宗親征一事。</span>帝不悅。惟王溥勸行，帝從之。</p>
<p class="em2 strong"><span class="yinwen">15</span>三月，乙亥朔，蜀主加奉聖控鶴都指揮使兼中書令孫漢韶武信節度使，賜爵樂安郡王，罷軍職。<span class="jiazhu">罷其掌禁兵之職也。</span>蜀主懲安思謙之跋扈，命山南西道節度使李廷珪等十人分典禁兵。</p>
<p class="em2 strong"><span class="yinwen">16</span>北漢乘勝進逼潞州。<span class="jiazhu">乘梁侯驛之勝也。</span>丁丑，詔天雄節度使符彥卿引兵自磁州固鎭出北漢軍後，<span class="jiazhu">磁州武安縣有固鎭，自此西北行，至遼州北。漢軍時已攻潞州，符彥卿若至遼州界，則出其後矣。磁，牆之翻。</span>以鎭寧節度使郭崇副之；又詔河中節度使王彥超引兵自晉州東出邀北漢，<span class="jiaozhusup">章：十二行本「漢」下有「軍」字；乙十一行本同；孔本同；張校同；退齋校同。</span><span class="jiazhu">《九域志》：晉州，東至潞州三百八十五里。</span>以保義節度使韓通副之；又命馬軍都指揮使，寧江節度使樊愛能、步軍都指揮使·清淮節度使何徽<span class="jiazhu">寧江軍，夔州，屬蜀。清淮軍，壽州，屬唐。樊、何亦遙領也。</span>義成節度使白重贊、<span class="jiazhu">重，直龍翻。</span>鄭州防禦使史彥超、前耀州團練使符彥能將兵先趣澤州，<span class="jiazhu">趣，七喻翻。</span>宣徽使向訓監之。<span class="jiazhu">監，古銜翻。</span>重贊，憲州人也。</p>
<p class="em2 strong"><span class="yinwen">17</span>辛巳，大赦。</p>
<p class="em2 strong"><span class="yinwen">18</span>癸未，帝命馮道奉梓宮赴山陵，<span class="jiazhu">山陵在鄭州新鄭縣。</span>以鄭仁誨爲東京留守。</p>
<p class="em2 strong">乙酉，帝發大梁；庚寅，至懷州。<span class="jiazhu">《九域志》：大梁至懷州三百二十五里。</span>帝欲兼行速進，控鶴都指揮使眞定趙晁私謂通事舍人鄭好謙曰：<span class="jiazhu">晁，直遙翻。好，呼到翻。</span><span class="yinhao">「賊勢方盛，宜持重以挫之。」</span>好謙言於帝，帝怒曰：<span class="yinhao">「汝安得此言！必爲人所使，言其人則生，不然必死。」</span>好謙以實對，帝命幷晁械於州獄。<span class="jiazhu">懷州獄也。</span>壬辰，帝過澤州，<span class="jiazhu">《九域志》：懷州北至澤州一百二十里。</span>宿於州東北。</p>
<p class="em2 strong">北漢主不知帝至，過潞州不攻，引兵而南，是夕，軍於高平之南。<span class="jiazhu">劉昫曰：高平，漢泫氏縣地。宋白曰：漢泫氏縣，後魏改玄氏，北齊改高平。《九域志》：高平縣在澤州東北六十五里。</span>癸巳，前鋒與北漢軍遇，擊之，<span class="jiazhu">《考異》曰：《世宗實錄》：<span class="yinhao">「甲午，賊陳於高平南之高原。」</span>按下又有甲午，此必癸巳誤也。今從《十國紀年》。</span>北漢兵卻；帝盧其遁去，趣諸軍亟進。<span class="jiazhu">趣，讀曰促。</span>北漢主以中軍陳於巴公原，<span class="jiazhu">陳，讀曰陣；下同。巴公鎭在晉城縣東北。</span>張元徽軍其東，楊袞軍其西，衆頗嚴整。時河陽節度使劉詞將後軍未至，衆心危懼，而帝志氣益銳，命白重進與侍衞馬步都虞候李重進將左軍居西，<span class="jiazhu"><span class="yinhao">「白重進」</span>，當作<span class="yinhao">「白重贊」</span>。<span class="jiaozhusup">章：十二行本正作「贊」；乙十一行本同；孔本同；張校同；退齋校同。</span></span>樊愛能、何徽將右軍居東，向訓、史彥超將精騎居中央，殿前都指揮使張永德將禁兵衞帝。帝介馬自臨陳督戰。</p>
<p class="em2 strong">北漢主見周軍少，悔召契丹，謂諸將曰：<span class="yinhao">「吾自用漢軍可破也，<span class="jiazhu">北漢主未戰而先有輕敵之心，宜其敗也。</span>何必契丹！今日不惟克周，亦可使契丹心服。」</span>諸將皆以爲然。楊袞策馬前望周軍，退謂北漢主曰：<span class="yinhao">「勍敵也，<span class="jiazhu">勍，渠京翻。北人望塵知敵數，又觀敵人置陳而知其強弱，楊袞必有見於此。</span>未可輕進！」</span>北漢主奮䫇曰：<span class="jiazhu">䫇，如占翻。</span><span class="yinhao">「時不可失，請公勿言，試觀我戰。」</span>袞默然不悅。時東北風方盛，俄而忽轉南風，北漢副樞密使王延嗣使司天監李義白北漢主云：<span class="yinhao">「時可戰矣。」</span>北漢主從之。樞密直學士王得中扣馬諫曰：<span class="yinhao">「義可斬也！風勢如此，豈助我者邪！」</span>北漢主曰：<span class="yinhao">「吾計已決，老書生勿妄言，且斬汝！」</span>麾東軍先進，張元徽將千騎擊周右軍。</p>
<p class="em2 strong">合戰未幾，<span class="jiazhu">幾，居豈翻。</span>樊愛能、何徽引騎兵先遁，右軍潰；步兵千餘人解甲呼萬歲，降于北漢。帝見軍勢危，自引親兵犯矢石督戰。太祖皇帝時爲宿衞將，謂同列曰：<span class="yinhao">「主危如此，吾屬何得不致死！」</span>又謂張永德曰：<span class="yinhao">「賊氣驕，力戰可破也！公麾下多能左射者，請引兵乘高出爲左翼，我引兵爲右翼以擊之。國家安危，在此一舉！」</span>永德從之，各將二千人進戰。太祖皇帝身先士卒，馳犯其鋒，士卒死戰，無不一當百，<span class="jiazhu">先，悉薦翻。太祖皇帝自此肇基皇業。</span>北漢兵披靡。<span class="jiazhu">披，普彼翻。</span>內殿直夏津馬仁瑀謂衆曰：<span class="yinhao">「使乘輿受敵，安用我輩！」</span>躍馬引弓大呼，連斃數十人，士氣益振。<span class="jiazhu">內殿直，周所置，殿前諸班之號。夏津，漢鄃縣，唐天寶元年改曰夏津，屬貝州。《九域志》：屬大名府，在府東北二百五十里。瑀，王矩翻。乘，繩證翻。呼，火故翻。</span>殿前右番行首馬全乂<span class="jiazhu">去年馬全乂自澶州從帝入朝，已補殿前指揮使，未至散員指揮使也。右番行首，居殿前右番班行之首，其官猶在散員指揮使之下。行，戶剛翻。</span>言於帝曰：<span class="yinhao">「賊勢極矣，將爲我擒，願陛下按轡勿動，徐觀諸將破之。」</span>卽引數百騎進陷陳。</p>
<p class="em2 strong">北漢主知帝自臨陳，<span class="jiazhu">陳，讀曰陣；下同。</span>褒賞張元徽，趣使乘勝進兵。<span class="jiazhu">趣，讀曰促。</span>元徽前略陳，馬倒，爲周兵所殺。元徽，北漢之驍將也，北軍由是奪氣。時南風益盛，周兵爭奮，北漢兵大敗，北漢主自舉赤幟以收兵，不能止。<span class="jiazhu">北漢雖出於沙陀，自謂劉氏，纂高、光之緒，故旗幟尙赤。幟，昌志翻。</span>楊袞畏周兵之強，不敢救，且恨北漢主之語，全軍而退。<span class="jiazhu">《考異》曰：《五代史補》：<span class="yinhao">「劉崇求援於契丹，得飛騎數千，及覩世宗兵少，悔之，召諸將謀曰：『吾觀周師易與耳，契丹之衆宜勿使，但以本軍決戰，不唯破敵，亦足使契丹見而心服。』諸將皆以爲然，乃使人謂契丹主將曰：『柴氏與吾，主客之勢已見，必不煩足下餘刃，敢請勒兵登高觀之可也。』契丹不知其謀，從之。洎世宗之入陳也，三軍皆賈勇爭進，莫不一當百，契丹望而畏之，故不敢救而崇敗。」</span>今從《世宗實錄》、薛《史》。</span></p>
<p class="em2 strong">樊愛能、何徽引數千騎南走，控弦露刃，剽掠輜重，<span class="jiazhu">剽，匹妙翻。重，直用翻。</span>役徒驚走，失亡甚多。帝遣近臣及親軍校追諭止之，<span class="jiazhu">校，戶敎翻。</span>莫肯奉詔，使者或爲軍士所殺，揚言：<span class="yinhao">「契丹大至，官軍敗績，餘衆已降虜矣。」</span>劉詞遇愛能於塗，愛能等止之，詞不從，引兵而北。時北漢主尙有餘衆萬餘人，阻澗而陳，薄暮，詞至，復與諸軍擊之，<span class="jiazhu">薄，迫也。復，扶又翻；下卒復同。</span>北漢兵又敗，殺王延嗣，追至高平，僵尸滿山谷，委棄御物及輜重、器械、雜畜不可勝紀。<span class="jiazhu">僵，居良翻。勝，音升。</span></p>
<p class="em2 strong">是夕，帝宿於野次，得步兵之降敵者，皆殺之。樊愛能等聞周兵大捷，與士卒稍稍復還，<span class="jiazhu">還，從宣翻。</span>有達曙不至者。甲午，休兵于高平，選北漢降卒數千人爲效順指揮，命前武勝行軍司馬唐景思將之，使戍淮上，餘二千餘人賜貲裝縱遣之。<span class="jiazhu"><span class="yinhao">「貲」</span>，當作<span class="yinhao">「資」</span>。</span>李榖爲亂兵所迫，潛竄山谷，數日乃出。丁酉，帝至潞州。</p>
<p class="em2 strong">北漢主自高平被褐戴笠，<span class="jiazhu">被，皮義翻。褐，毛衫也。無柄曰笠，有柄曰簦。</span>乘契丹所贈黃騮，<span class="jiazhu">騮，力求翻。《詩·駉註》：赤馬黑髦曰騮。黃色近於赤。</span>帥百餘騎由雕窠嶺遁歸，<span class="jiazhu">雕窠嶺，在高平西北，由江猪嶺路入。帥，讀曰率。</span>宵迷，<span class="jiazhu">夜行而迷失道也。</span>俘村民爲導，誤之晉州，行百餘里，乃覺之，殺導者；晝夜北走，所至，得食未舉筯，或傳周兵至，輒蒼黃而去。北漢主衰老力憊，<span class="jiazhu">憊，蒲拜翻。</span>伏於馬上，晝夜馳驟，殆不能支，僅得入晉陽。</p>
<p class="em2 strong">帝欲誅樊愛能等以肅軍攻，猶豫未決；己亥，晝臥行宮帳中，張永德侍側，帝以其事訪之，<span class="jiazhu">張永德，太祖壻，旣親，且專掌殿前兵，侍衞左右，故訪以其事，決可否。</span>對曰：<span class="yinhao">「愛能等素無大功，忝冒節鉞，望敵先逃，死未塞責。<span class="jiazhu">塞，悉敗翻。</span>且陛下方欲削平四海，苟軍法不立，雖有熊羆之士，百萬之衆，安得而用之！」</span>帝擲枕於地，大呼稱善。<span class="jiazhu">呼，火故翻。</span>卽收愛能、徽及所部軍使以上七十餘人，<span class="jiazhu">使，疏吏翻。</span>責之曰：<span class="yinhao">「汝曹皆累朝宿將，非不能戰；<span class="jiazhu">朝，直遙翻。將，卽亮翻；下同。</span>今望風奔遁者，無他，正欲以朕爲奇貨，賣與劉崇耳！」</span>悉斬之。帝以何徽先守晉州有功，<span class="jiazhu">事見二百九十卷太祖廣順元年。</span>欲免之，旣而以法不可廢，遂幷誅之，而給槥車歸葬。<span class="jiazhu">槥車，小棺也。彗，音衞。</span>自是驕將惰卒始知所懼，不行姑息之政矣。</p>
<p class="em2 strong">庚子，賞高平之功，以李重進兼忠武節度使，向訓兼義成節度使，張永德兼武信節度使，<span class="jiazhu">兼者，以本職兼節鎭，祿賜優於遙領者。</span>史彥超爲鎭國節度使。<span class="jiazhu">此正除節鎭。</span>張永德盛稱太祖皇帝之智勇，帝擢太祖皇帝爲殿前都虞候，<span class="jiazhu">後魏之末，宇文置虞候都督以主候騎，虞候之官蓋始於此。五代殿前都虞候在副都指揮使之下，與都、副指揮使同掌殿前班直。</span>領嚴州刺史，<span class="jiazhu">嚴州隸嶺南，時爲南漢所有，遙領刺史耳。今武臣所領遙郡刺史正此類；而落階官正除刺史者，謂之正任刺史，然亦未嘗臨郡治民也。劉昫曰：嚴州，秦桂林郡地，唐乾封間，招致生獠，置嚴州。宋開寶七年，廢嚴州，以來賓縣隸象州。</span>以馬仁瑀爲控鶴弓箭直指揮使，馬全乂爲散員指揮使；自餘將校遷拜者凡數十人，<span class="jiazhu">校，戶敎翻。</span>士卒有自行間擢主軍廂者。<span class="jiazhu">行，戶剛翻。時諸軍皆分左、右廂，廂各有帥。按薛《史》，自五季至宋，武官有軍主、廂主。曹威爲奉國軍主，遷本軍廂主，劉延欽爲控鶴主，是其徵也。</span>釋趙晁之囚。<span class="jiazhu">囚趙晁所以威衆，戰勝則釋之。</span></p>
<p class="em2 strong">北漢主收散卒，繕甲兵，完城塹以備周。楊袞將其衆北屯代州，北漢主遣王得中送袞，因求救於契丹，契丹主遣得中還報，許發兵救晉陽。</p>
<p class="em2 strong">壬寅，以符彥卿爲河東行營都部署兼知太原行府事，以郭崇副之，向訓爲都監，李重進爲馬步都虞候，史彥超爲先鋒都指揮使，將步騎二萬發潞州；仍詔王彥超、韓通自陰地關入，<span class="jiazhu">北漢旣敗走，移晉州東出之師北攻汾、幷。</span>與彥卿合軍而進，又以劉詞爲隨駕部署，保大節度使白重贊副之。<span class="jiazhu">乘勝進攻晉陽，<span class="yinhao">「隨駕」</span>之下，當有<span class="yinhao">「都」</span>字。</span></p>
<p class="em2 strong"><span class="yinwen">19</span>漢昭聖皇太后李氏殂于西宮。<span class="jiazhu">周太祖旣踐阼，漢太后李氏遷居西宮，事見上卷廣順元年。</span></p>
<p class="em2 strong"><span class="yinwen">20</span>夏，四月，北漢盂縣降。<span class="jiazhu">盂，古縣，唐屬太原府。《九域志》：在府東北二百里。然宋下太原，徙治陽曲。宋白曰：盂縣，本晉大夫盂丙之邑，漢爲盂縣。按前此盂縣在今縣西，陽曲縣東北八十里故盂縣城是也。後魏省屬石艾縣，隋開皇十六年，分石艾縣置原仇縣，屬遼州，因原仇故城爲名，卽今縣是也。大業二年，改原仇爲盂縣，從漢舊名。</span>符彥卿軍晉陽城下，王彥超攻汾州，<span class="jiazhu">《九域志》：晉州北至汾州三百五十里。</span>北漢防禦使董希顏降。帝遣萊州防禦使康延沼攻遼州，<span class="jiazhu">遼州，唐之儀州也。梁開平三年，敕<span class="yinhao">「兗州管內已有沂州，其儀州改爲遼州。」</span>《九域志》：潞州東北至遼州二百四十三里。</span>密州防禦使田瓊攻沁州，皆不下。<span class="jiazhu">唐置沁州，至宋太平興國五年廢沁州，以和川縣隸晉州，熙寧五年省和川縣入冀氏。《九域志》：冀氏縣在晉州東二百八十里。沁，音七鴆翻。</span>供備庫副使太原李謙溥單騎說遼州刺史張漢超，<span class="jiazhu">說，式芮翻。</span>漢超卽降。</p>
<p class="em2 strong"><span class="yinwen">21</span>乙卯，葬聖神恭肅文武孝皇帝于嵩陵，<span class="jiazhu">三月乙酉，梓宮赴山陵。四月乙卯方葬，與北漢交兵，葬備多闕，故緩。</span>廟號太祖。</p>
<p class="em2 strong"><span class="yinwen">22</span>南漢主以高王弘邈爲雄武節度使，鎭邕州。弘邈以齊、鎭二王相繼死於邕州，固辭，<span class="jiazhu">齊王弘弼死見二百八十三卷晉天福八年，鎭王弘澤死見二百八十四卷晉開運元年。</span>求宿衞；不許。至鎭，委政僚佐，日飲酒，禱鬼神。或上書誣弘邈謀作亂，戊午，南漢主遣甘泉宮使林延遇賜酖殺之。</p>
<p class="em2 strong"><span class="yinwen">23</span>初，帝遣符彥卿等北征，但欲耀兵於晉陽城下，未議攻取。旣入北漢境，其民爭以食物迎周師，泣訴劉氏賦役之重，願供軍須，助攻晉陽，北漢州縣繼有降者。帝聞之，始有兼幷之意，<span class="jiazhu">史言謀不先定者，非廟勝之策。</span>遣使往與諸將議之，諸將皆言<span class="yinhao">「芻糧不足，請且班師以俟再舉，」</span>帝不聽。<span class="jiazhu">師有歸志，宜其無功。</span>旣而諸軍數十萬聚於太原城下，軍士不免剽掠，北漢民失望，<span class="jiazhu">剽，匹妙翻。</span>稍稍保山谷自固。帝聞之，馳詔禁止剽掠，安撫農民，止徵今歲租稅，乃募民入粟拜官有差，仍發澤、潞、晉、絳、慈、隰及山東近便諸州民運糧以饋軍。<span class="jiazhu">山東近便諸州，謂邢、趙、鎭、定。</span>己未，遣李穀詣太原計度芻糧。<span class="jiazhu">度，徒洛翻。</span></p>
<p class="em2 strong"><span class="yinwen">24</span>庚申，太師、中書令瀛文懿王馮道卒。<span class="jiazhu">《考異》曰：《五代通錄》：<span class="yinhao">「諡曰文愍。」</span>今從《世宗實錄》、薛《史》。</span>道少以孝謹知名，<span class="jiazhu">以此知名，人所難能也。少，詩照翻。</span>唐莊宗世始貴顯，<span class="jiazhu">馮道事劉守光，位不過參軍，入唐，始貴顯。</span>自是累朝不離將、相、三公、三師之位，<span class="jiazhu">離，力智翻。唐制，太師、太傅、太保爲三師，太尉、司徒、司空爲三公。</span>爲人清儉寬弘，人莫測其喜慍，滑稽多智，浮沈取容，<span class="jiazhu">滑，音骨。沈，時林翻。</span>嘗著《長樂老敍》，自述累朝榮遇之狀，<span class="jiazhu">馮道《長樂老敍》旣自陳其榮遇，又自謂孝於家，忠於國，爲子、爲弟、爲人臣、爲師長、爲夫、爲父，有子、有孫，時開一卷，時飲一杯，食味、別聲、被色，老安於當代，老而自樂，何樂如之！其自述如此。</span>時人往往以德量推之。</p>
<p class="margin2">歐陽修論曰：<span class="yinhao">「禮義廉恥，國之四維；四維不張，國乃滅亡。」</span><span class="jiazhu">《管子》之言。</span>禮義，治人之大法；<span class="jiazhu">治，直之翻。</span>廉恥，立人之大節。況爲大臣而無廉恥，天下其有不亂，國家其有不亡者乎！予讀馮道《長樂老敍》，見其自述以爲榮，其可謂無廉恥者矣，則天下國家可從而知也。</p>
<p class="margin2">予於五代得全節之士三，<span class="jiazhu">謂王彥章、裴約、劉仁贍。</span>死事之人十有五，<span class="jiazhu">謂張源德、夏魯奇、姚洪、王思同、張敬達、翟進宗、沈斌、王清、史彥超、孫晟、馬彥超、宋令珣、李遐、張彥卿、鄭昭業，凡十五人。</span>皆武夫戰卒，豈於儒者果無其人哉？得非高節之士，惡時之亂，<span class="jiazhu">惡，烏路翻。</span>薄其世而不肯出歟？抑君天下者不足顧，而莫能致之歟？</p>
<p class="margin2">予嘗聞五代時有王凝者，家青、齊之間，爲虢州司戶參軍，以疾卒于官。凝家素貧，一子尙幼，妻李氏，攜其子，負其遺骸以歸，東過開封，止於旅舍，主人不納。李氏顧天已暮，不肯去，主人牽其臂而出之。李氏仰天慟曰：<span class="yinhao">「我爲婦人，不能守節，而此手爲人所執邪！」</span>卽引斧自斷其臂，見者爲之嗟泣。<span class="jiazhu">斷，音短。爲之，于僞翻。</span>開封尹聞之，白其事於朝，厚卹李氏而笞其主人。<span class="jiazhu">此事歐陽公得之於五代小說。朝，直遙翻；下同。</span>嗚呼！士不自愛其身而忍恥以偷生者，聞李氏之風，宜少知愧哉！<span class="jiazhu">少，詩沼翻。</span></p>
<p class="margin2">臣光曰：天地設位，聖人則之，以制禮立法，內有夫婦，外有君臣。婦之從夫，終身不改；臣之事君，有死無貳；此人道之大倫也。苟或廢之，亂莫大焉！范質稱馮道厚德稽古，宏才偉量，雖朝代遷貿，人無間言，<span class="jiazhu">貿，音茂，易也。間，古莧翻。</span>𪨣若巨山，不可轉也。<span class="jiazhu">夷考范質之爲人，蓋學馮道者也。𪨣，與屹同，魚迄翻。</span>臣愚以爲正女不從二夫，忠臣不事二君。爲女不正，雖復華色之美，織絍之巧，不足賢矣；爲臣不忠，雖復材智之多，治行之優，不足貴矣。<span class="jiazhu">絍，汝鴆翻。治，直吏翻。行，下孟翻。</span>何則？大節已虧故也。道之爲相，歷五朝、八姓，<span class="jiazhu">五朝，唐、晉、遼、漢、周。八姓，唐莊宗、明宗、潞王各爲一姓，石晉、邪律、劉漢、周太祖、世宗各爲一姓。</span>若逆旅之視過客，朝爲仇敵，暮爲君臣，易面變辭，曾無愧怍，<span class="jiazhu">怍，疾各翻。</span>大節如此，雖有小善，庸足稱乎！</p>
<p class="margin2">或以爲自唐室之亡，羣雄力爭，帝王興廢，遠者十餘年，近者四三年，雖有忠智，將若之何！當是之時，失臣節者非道一人，豈復獨罪道哉！臣愚以爲忠臣憂公如家，見危致命，君有過則強諫力爭，國敗亡則竭節致死。智士邦有道則見，<span class="jiazhu">見，賢遍翻。</span>邦無道則隱，或滅迹山林，或優游下僚。今道尊寵則冠三師，權任則首諸相，<span class="jiazhu">冠，古玩翻。相，息亮翻。</span>國存則依違拱嘿，竊位素餐，國亡則圖全苟免，迎謁勸進。君則興亡接踵，道則富貴自如，茲乃奸臣之尤，安得與他人爲比哉！或謂道能全身遠害於亂世，斯亦賢已。<span class="jiazhu">遠，于願翻。</span>臣謂君子有殺身成仁，無求生害仁，<span class="jiazhu">引《論語》夫子之言。</span>豈專以全身遠害爲賢哉！然則盜跖病終而子路醢，果誰賢乎？<span class="jiazhu">盜跖從卒九千，橫行天下，而以壽終。子路仕衞，孔悝之難，子路死之，菹於衞東門之上。</span></p>
<p class="margin2">抑此非特道之愆也，<span class="jiazhu">愆，過也。</span>時君亦有責焉。<span class="jiazhu">時君，謂五朝、八姓之君。</span>何則？不正之女，中士羞以爲家；不忠之人，中君羞以爲臣。<span class="jiazhu">中士、中君，以人品言，謂識見不及上而可以語上者。</span>彼相前朝，語其忠則反君事讎，語其智則社稷爲墟；後來之君，不誅不棄，乃復用以爲相，<span class="jiazhu">復，扶又翻。</span>彼又安肯盡忠於我而能獲其用乎！故曰，非特道之愆，亦時君之責也。<span class="jiazhu">溫公以此警後世之君臣深矣。</span></p>
<p class="em2 strong"><span class="yinwen">25</span>辛酉，符彥卿奏北漢憲州刺史太原韓光愿、嵐州刺史郭言皆舉城降。<span class="jiazhu">屬郡雖降，而都府未克，終於無益。大軍旣退，則其地復爲敵有矣。</span></p>
<p class="em2 strong"><span class="yinwen">26</span>初，符彥卿有女適李守貞之子崇訓，相者言其貴當爲天下母。守貞喜曰：<span class="yinhao">「吾婦猶母天下，況我乎！」</span>反意遂決。及敗，崇訓先刃其弟妹，次及符氏；符氏匿幃下，崇訓倉猝求之不獲，遂自剄。<span class="jiazhu">剄，古頂翻。</span>亂兵旣入，符氏安坐堂上，叱亂兵曰：<span class="yinhao">「吾父與郭公爲昆弟，汝曹勿無禮！」</span>太祖遣使歸之於彥卿。及帝鎭澶州，<span class="jiazhu">廣順元年，帝鎭澶州，三年，入爲開封尹。</span>太祖爲帝娶之。<span class="jiazhu">爲，于僞翻。</span>壬戌，立爲皇后。后性和惠而明決，帝甚重之。</p>
<p class="em2 strong"><span class="yinwen">27</span>王彥超、韓通攻石州，克之，執刺史安彥進。癸亥，沁州刺史李廷誨降。庚午，帝發潞州，趣晉陽。<span class="jiazhu">趣，七喻翻。</span>癸酉，北漢忻州監軍李勍殺刺史趙皋及契丹通事楊耨姑，<span class="jiazhu">勍，渠京翻。耨，奴篤翻。</span>舉城降；以勍為忻州刺史。</p>
<p class="em2 strong"><span class="yinwen">28</span>王逵表請復徙使府治朗州。<span class="jiazhu">去年王逵移使府於潭州。復，扶又翻。治，直之翻。</span></p> 



</div></body></html>