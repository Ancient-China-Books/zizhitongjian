<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>新註資治通鑑序</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="新註資治通鑑序">新註資治通鑑序</span></span></h1>
<hr/>
<p class="em2" id="online_toc_0"><a class="gg-link" href="#online_toc_0" onclick="return changeColor(this);"></a>古者國各有史以紀年書事，<span class="guoming">晉</span><span class="shu-ming">乘</span>、<span class="guoming">楚</span><span class="shu-ming">檮杌</span>雖不可復見，<span class="shu-ming">春秋</span>經聖人筆削，<span class="guoming">周</span>轍旣東，二百四十二年事昭如日星。<span class="shidai">秦</span>滅諸侯，燔天下書，以國各有史，刺譏其先，疾之尤甚。<span class="shu-ming">詩</span>、<span class="shu-ming">書</span>所以復見者，諸儒能藏之屋壁。諸國史記各藏諸其國，國滅而史從之，至<span class="shidai">漢</span>時，獨有<span class="shu-ming">秦記</span>。<span class="zhuanming">太史公</span>因<span class="shu-ming">春秋</span>以爲<span class="shu-ming">十二諸侯年表</span>，因<span class="shu-ming">秦記</span>以爲<span class="shu-ming">六國年表</span>，<span class="shidai">三代</span>則爲<span class="shu-ming">世表</span>。當其時，<span class="diwang">黃帝</span>以來<span class="shu-ming">牒記</span>猶存，具有年數，<span class="renming">子長</span>稽其曆、譜諜、終始五德之傳、咸與古文乖異，且謂「<span class="zhuanming">孔子</span>序<span class="shu-ming">書</span>，略無年月；雖頗有，然多闕。<span class="zhuanming">夫子</span>之弗論次，蓋其愼也。」<span class="renming">子長</span>述<span class="zhuanming">夫子</span>之意，故其表<span class="shidai">三代</span>也，以世不以年。<span class="diming">汲冢</span><span class="shu-ming">紀年</span>出於<span class="shidai">晉</span><span class="nianhao">太康</span>初，編年相次，起自<span class="shidai">夏</span>、<span class="shidai">殷</span>、<span class="shidai">周</span>，止<span class="diwang">魏哀王</span>之二十年，此<span class="guoming">魏國</span>史記，脫<span class="shidai">秦</span>火之厄而<span class="guoming">晉</span>得之，<span class="renming">子長</span>不及見也。<span class="renming">子長</span>之史，雖爲紀、表、書、傳、世家，自<span class="renming">班孟堅</span>以下不能易，雖以紀紀年，而書事略甚，蓋其事分見志、傳，紀宜略也。自<span class="renming">荀悅</span><span class="shu-ming">漢紀</span>以下，紀年書事，世有其人。獨<span class="diwang">梁武帝</span><span class="shu-ming">通史</span>至六百卷，<span class="renming">侯景</span>之亂，<span class="renming">王僧辯</span>平<span class="diming">建業</span>，與<span class="diming">文德殿</span>書七萬卷俱西，<span class="diming">江陵</span>之陷，其書燼焉。<span class="shidai">唐</span>四庫書，編年四十一家，九百四十七卷，而<span class="renming">王仲淹</span><span class="shu-ming">元經</span>十五卷，<span class="renming">蕭穎士</span>依<span class="shu-ming">春秋</span>義類作傳百卷，逸矣。今四十一家書，存者復無幾。乙部書以<span class="renming">遷</span>、<span class="renming">固</span>等書爲正史，編年類次之，蓋紀、傳、表、志之書行，編年之書特以備乙庫之藏耳。</p>
<p class="em2" id="online_toc_1"><a class="gg-link" href="#online_toc_1" onclick="return changeColor(this);"></a><span class="shidai">宋朝</span><span class="diwang">英宗皇帝</span>命<span class="renming">司馬光</span>論次歷代君臣事迹爲編年一書，<span class="diwang">神宗皇帝</span>以鑑于往事，有資於治道，賜名曰<span class="shu-ming">資治通鑑</span>，且爲序其造端立意之由。<span class="renming">溫公</span>之意，專取關國家盛衰，繫生民休戚，善可爲法，惡可爲戒者以爲是書。<span class="nianhao">治平</span>、<span class="nianhao">熙寧</span>間，公與諸人議國事相是非之日也。<span class="renming">蕭</span>、<span class="renming">曹</span>畫一之辯不足以勝變法者之口，分司<span class="diming">西京</span>，不豫國論，專以書局爲事。其忠憤感槩不能自已於言者，則<span class="renming">智伯</span>才德之論，<span class="renming">樊英</span>名實之說，<span class="diwang">唐太宗</span>君臣之議樂，<span class="renming">李德裕</span>、<span class="renming">牛僧孺</span>爭維州事之類是也。至於<span class="renming">黃幡綽</span>、<span class="renming">石野猪</span>俳諧之語，猶書與局官，欲存之以示警，此其微意，後人不能盡知也。編年豈徒哉！</p>
<p class="em2" id="online_toc_2"><a class="gg-link" href="#online_toc_2" onclick="return changeColor(this);"></a>世之論者率曰：「經以載道，史以記事，史與經不可同日語也。」夫道無不在，散於事爲之間，因事之得失成敗，可以知道之萬世亡弊，史可少歟！爲人君而不知<span class="shu-ming">通鑑</span>，則欲治而不知自治之源，惡亂而不知防亂之術。爲人臣而不知<span class="shu-ming">通鑑</span>，則上無以事君，下無以治民。爲人子而不知<span class="shu-ming">通鑑</span>，則謀身必至於辱先，作事不足以垂後。乃如用兵行師，創法立制，而不知迹古人之所以得，鑑古人之所以失，則求勝而敗，圖利而害，此必然者也。</p>
<p class="em2" id="online_toc_3"><a class="gg-link" href="#online_toc_3" onclick="return changeColor(this);"></a><span class="zhuanming">孔子</span>序<span class="shu-ming">書</span>，斷自<span class="shidai">唐</span>、<span class="shidai">虞</span>，訖<span class="shu-ming">文侯之命</span>而繫之<span class="guoming">秦</span>，魯<span class="shu-ming">春秋</span>則始於<span class="diwang">平王</span>之四十九年；<span class="renming">左丘明</span>傳<span class="shu-ming">春秋</span>，止<span class="diwang">哀</span>之二十七年<span class="renming">趙襄子</span>惎<span class="renming">智伯</span>事，<span class="shu-ming">通鑑</span>則書<span class="renming">趙</span>興<span class="renming">智</span>滅以先事。以此見<span class="zhuanming">孔子</span>定<span class="shu-ming">書</span>而作<span class="shu-ming">春秋</span>，<span class="shu-ming">通鑑</span>之作實接<span class="shu-ming">春秋左氏</span>後也。</p>
<p class="em2" id="online_toc_4"><a class="gg-link" href="#online_toc_4" onclick="return changeColor(this);"></a><span class="renming">溫公</span>徧閱舊史，旁採小說，抉擿幽隱，薈稡爲書，勞矣。而脩書分屬，漢則<span class="renming">劉攽</span>，三國汔于南北朝則<span class="renming">劉恕</span>，唐則<span class="renming">范祖禹</span>，各因其所長屬之，皆天下選也，歷十九年而成。則合十六代一千三百六十二年行事爲一書，豈一人心思耳目之力哉！</p>
<p class="em2" id="online_toc_5"><a class="gg-link" href="#online_toc_5" onclick="return changeColor(this);"></a>公自言：「脩<span class="shu-ming">通鑑</span>成，惟<span class="renming">王勝之</span>借一讀；他人讀未盡一紙，已欠伸思睡。」是正文二百九十四卷，有未能徧觀者矣。若<span class="shu-ming">考異</span>三十卷，所以參訂羣書之異同，俾歸于一。<span class="shu-ming">目錄</span>三十卷，年經國緯，不特使諸國事雜然並錄者粲然有別而已，前代曆法之更造，天文之失行，實著於<span class="shu-ming">目錄</span>上方，是可以凡書目錄觀邪！</p>
<p class="em2" id="online_toc_6"><a class="gg-link" href="#online_toc_6" onclick="return changeColor(this);"></a>先君篤史學，<span class="nianhao">淳祐</span>癸卯始患鼻衄，讀史不暫置，灑血漬書，遺跡故在。每謂<span class="renming">三省</span>曰：「<span class="shu-ming">史</span>、<span class="shu-ming">漢</span>自<span class="renming">服虔</span>、<span class="renming">應劭</span>至三劉，註解多矣。<span class="renming">章懷</span>註<span class="renming">范</span>史，<span class="renming">裴松之</span>註<span class="renming">陳壽</span>史，雖間有音釋，其實廣異聞，補未備，以示博洽。<span class="shu-ming">晉書</span>之<span class="renming">楊正衡</span>，<span class="shu-ming">唐書</span>之<span class="renming">竇苹</span>、<span class="renming">董衝</span>，吾無取焉。<span class="renming">徐無黨</span>註<span class="shu-ming">五代史</span>，粗言<span class="renming">歐公</span>書法義例，他未之及也。<span class="shu-ming">通鑑</span>先有<span class="renming">劉安世</span><span class="shu-ming">音義</span>十卷，而世不傳。<span class="shu-ming">釋文</span>本出於<span class="diming">蜀</span><span class="renming">史炤</span>，<span class="renming">馮時行</span>爲之序，今<span class="diming">海陵</span>板本又有<span class="renming">溫公</span>之子<span class="renming">康</span><span class="shu-ming">釋文</span>，與<span class="renming">炤</span>本大同而小異。<span class="renming">公休</span>於書局爲檢閱官，是其得<span class="renming">溫公</span>辟咡之敎詔，<span class="renming">劉</span>、<span class="renming">范</span>諸公羣居之講明，不應乖剌乃爾，意<span class="diming">海陵</span><span class="shu-ming">釋文</span>非<span class="renming">公休</span>爲之。若能刊正乎？」<span class="renming">三省</span>捧手對曰：「願學焉。」 </p>
<p class="em2" id="online_toc_7"><a class="gg-link" href="#online_toc_7" onclick="return changeColor(this);"></a>乙巳，先君卒，盡瘁家蠱，又從事科舉業，史學不敢廢也。<span class="nianhao">寶祐</span>丙辰，出身進士科，始得大肆其力於是書。游宦遠外，率攜以自隨；有異書異人，必就而正焉。依<span class="renming">陸德明</span><span class="shu-ming">經典釋文</span>，釐爲<span class="shu-ming">廣註</span>九十七卷；著<span class="shu-ming">論</span>十篇，自<span class="shidai">周</span>訖<span class="shidai">五代</span>，略敍興亡大致。<span class="nianhao">咸淳</span>庚午，從<span class="diming">淮</span>壖歸<span class="diming">杭</span>都，<span class="diming">延平</span><span class="renming">廖公</span>見而韙之，禮致諸家，俾讎校<span class="shu-ming">通鑑</span>以授其子弟，爲著<span class="shu-ming">讎校通鑑凡例</span>。<span class="renming">廖</span>轉薦之<span class="renming">賈相國</span>，<span class="nianhao">德祐</span>乙亥，從軍<span class="diming">江</span>上，言輒不用，旣而軍潰，間道歸鄉里。丙子，<span class="diming">浙東</span>始騷，辟地<span class="diming">越</span>之<span class="diming">新昌</span>；師從之，以孥免，失其書。亂定反室，復購得他本爲之註，始以<span class="shu-ming">考異</span>及所註者散入<span class="shu-ming">通鑑</span>各文之下；曆法、天文則隨<span class="shu-ming">目錄</span>所書而附註焉。汔乙酉冬，乃克徹編。凡紀事之本末，地名之同異，州縣之建置離合，制度之沿革損益，悉疏其所以然。若<span class="shu-ming">釋文</span>之舛謬，悉改而正之，著<span class="shu-ming">辯誤</span>十二卷。</p>
<p class="em2" id="online_toc_8"><a class="gg-link" href="#online_toc_8" onclick="return changeColor(this);"></a>嗚呼！註<span class="renming">班</span>書者多矣：<span class="renming">晉灼</span>集<span class="renming">服</span>、<span class="renming">應</span>之義而辨其當否，<span class="renming">臣瓚</span>總諸家之說而駁以己見。至<span class="renming">小顏</span>新註，則又譏<span class="renming">服</span>、<span class="renming">應</span>之疏紊尙多，<span class="renming">蘇</span>、<span class="renming">晉</span>之剖斷蓋尠，訾<span class="renming">臣瓚</span>以差爽，詆<span class="renming">蔡謨</span>以牴牾，自謂窮波討源，構會甄釋，無復遺恨；而<span class="renming">劉氏</span>兄弟之所以議<span class="renming">顏</span>者猶<span class="renming">顏</span>之議前人也。人苦不自覺，前註之失，吾知之，吾註之失，吾不能知也。又，古人註書，文約而義見；今吾所註，博則博矣，反之於約，有未能焉。世運推遷，文公儒師從而凋謝，吾無從而取正。或勉以北學於中國，嘻，有志焉，然吾衰矣！</p>
<p class="shuming" id="online_toc_9"><a class="gg-link" href="#online_toc_9" onclick="return changeColor(this);"></a>旃蒙作噩，冬，十有一月，乙酉，日長至，<span class="diming">天台</span><span class="renming">胡三省</span><span class="renming">身之</span>父書于<span class="diming">梅磵蠖居</span>。</p>
</div></body></html>