<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百五十八·梁紀十四·高祖武皇帝十四</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="梁紀十四">梁紀十四</span></span></h1>
<p><span class="jiazhu">起著雍敦牂，盡閼逢困敦，凡七年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="高祖武皇帝十四">高祖武皇帝十四</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="大同四年">大同四年</span></span><span class="biaozhusup" data-rel="（戊午、西元五三八年）"></span></p>
<p class="em2 strong"><span class="yinwen">1</span>春，正月，辛酉朔，日有食之。</p>
<p class="em2 strong"><span class="yinwen">2</span>東魏碭郡<span class="jiazhu">安徽省砀山县</span>獲巨象，送鄴<span class="jiazhu">河北省临漳县西南邺镇</span>。<span class="jiazhu">魏收志：孝昌二年，置碭郡，治下邑城，屬徐州。碭，徒朗翻。</span>丁卯<span class="jiazhu">七</span>，大赦，改元元象。</p>
<p class="em2 strong"><span class="yinwen">3</span>二月，己亥<span class="jiazhu">十</span>，上<span class="jiazhu">萧衍，本年七十五岁</span>耕藉田。</p>
<p class="em2 strong"><span class="yinwen">4</span>東魏大都督善無<span class="jiazhu">山西省右玉县</span>賀拔仁攻魏南汾州<span class="jiazhu">府设定阳</span>，刺史韋子粲降之，<span class="jiazhu">降，戶江翻；下同。</span>丞相泰滅子粲之族。東魏大行臺侯景等治兵於虎牢<span class="jiazhu">北豫州州政府所在城•河南省荥阳市汜水镇西</span>，<span class="jiazhu">治，直之翻。</span>將復河南諸州，魏梁迥<span class="jiazhu">在长社</span>、韋孝寬<span class="jiazhu">在悬瓠</span>、趙繼宗皆棄城西歸。<span class="jiazhu">梁迥在潁川，韋孝寬在汝南，未知趙繼宗所棄何城也。</span>侯景攻廣州<span class="jiazhu">府设鲁阳，</span>未拔，<span class="jiazhu">廣州治襄城。</span>聞魏救兵將至，集諸將議之，行洛州<span class="jiazhu">府设洛阳</span>事盧勇請進觀形勢。<span class="jiazhu">東魏洛州，治洛陽。諸將，即亮翻；下同。</span>乃帥百騎至大隗山<span class="jiazhu">河南省密县南</span>，<span class="jiazhu">班志：河南郡密縣有大騩山。魏收志，密縣屬滎陽郡。五代志，滎陽郡新鄭縣有大騩山。帥，讀曰率。騎，奇寄翻。騩、隗同，五賄翻，又音歸。</span>遇魏師。日已暮，勇多置幡旗於樹顛，夜，分騎為十隊，鳴角直前，擒魏儀同三司程華，斬儀同三司王征蠻而還。<span class="jiazhu">還，從宣翻，又如字。</span>廣州守將駱超<span class="jiaozhusup">〖退：「超」作「越」。〗</span>遂以城降東魏，丞相歡以勇行廣州事。勇，辯之從弟也。<span class="jiazhu">盧辯仕於西魏，而勇仕於東魏。從，才用翻。</span>於是南汾、潁<span class="jiazhu">府长社</span>、豫<span class="jiazhu">府悬瓠</span>、廣四州復入東魏。<span class="jiazhu">考異曰：典略，侯景克廣州在十一月。按北史魏文帝紀，「二月，東魏陷南汾、潁、豫、廣四州。」今從之。</span></p>
<p class="em2 strong"><span class="yinwen">5</span>初，柔然頭兵可汗始得返國，<span class="jiazhu">事見一百四十九卷普通二年。可，從刊入聲。汗，音寒。</span>事魏盡禮。及永安以後，雄據北方，禮漸驕倨，雖信使不絕，不復稱臣。<span class="jiazhu">使，疏吏翻；下同。復，扶又翻。</span>頭兵嘗至洛陽，心慕中國，乃置侍中、黃門等官；後得魏汝陽王典籤淳于覃，親寵任事，以為祕書監，使典文翰。及兩魏分裂，頭兵轉不遜，數為邊患。<span class="jiazhu">數，所角翻。</span>魏丞相泰以新都關中，方有事山東，欲結婚以撫之，以舍人元翌女為化政公主，妻頭兵弟塔寒。<span class="jiazhu">妻，七細翻。</span>又言於魏主<span class="jiazhu">元宝炬，本年三十二岁</span>，請廢乙弗后，納頭兵之女。甲辰<span class="jiazhu">十五</span>，以乙弗后為尼，<span class="jiazhu">魏立乙弗后，見上卷大同元年。</span>使扶風王孚迎頭兵女為后。頭兵遂留東魏使者元整，不報其使。</p>
<p class="em2 strong"><span class="yinwen">6</span>三月，辛酉<span class="jiazhu">二</span>，東魏丞相歡以沙苑<span class="jiazhu">陕西省大荔县南</span>之敗，<span class="jiazhu">敗見上卷上年。</span>請解大丞相，<span class="jiazhu">元善见，本年十五岁</span>詔許之；頃之，復故。<span class="jiazhu">考異曰：北齊帝紀，止有高祖解丞相年月，而無復故之文。按興和元年議曆，有丞相田曹參軍信都芳。蓋因邙山之捷而復也。</span></p>
<p class="em2 strong"><span class="yinwen">7</span>柔然送悼后於魏，<span class="jiazhu">郁久閭后諡曰悼。</span>車七百乘，馬萬匹，駝二千頭。至黑鹽池<span class="jiazhu">陕西省定边县西北</span>，<span class="jiazhu">唐志：鹽州五原縣有烏池、白池。烏池，蓋即黑鹽池也。乘，繩證翻。</span>遇魏所遣鹵簿儀衛。柔然營幕，戶席皆東向，扶風王孚請正南面，后曰：<span class="yinhao">「我未見魏主<span class="jiazhu">元宝炬</span>，固柔然女也。魏仗南面，我自東向。」</span>丙子<span class="jiazhu">十七</span>，立皇后郁久閭氏。丁丑<span class="jiazhu">十八</span>，大赦。以王盟為司徒。丞相泰朝于長安，還屯華州<span class="jiazhu">府设武乡</span>。<span class="jiazhu">朝，直遙翻；下同。華，戶化翻。</span></p>
<p class="em2 strong"><span class="yinwen">8</span>夏，四月，庚寅<span class="jiazhu">二</span>，東魏高歡朝于鄴；<span class="jiazhu">既解丞相，遂不書官而書姓。通鑑紀實，非如春秋之有所褒貶也。</span>壬辰<span class="jiazhu">四</span>，還晉陽<span class="jiazhu">山西省太原市</span>。</p>
<p class="em2 strong"><span class="yinwen">9</span>五月，甲戌<span class="jiazhu">十六</span>，東魏遣兼散騎常侍鄭伯猷來聘。<span class="jiazhu">考異曰：魏帝紀在二月丙辰，蓋始受命時也。今從梁帝紀。</span></p>
<p class="em2 strong"><span class="yinwen">10</span>秋，七月，東魏荊州<span class="jiazhu">府设穰城</span>刺史王則寇淮南。<span class="jiazhu">此淮南，謂光城、弋陽之地，在淮水上流之南，非指古淮南郡治壽春之淮南。</span></p>
<p class="em2 strong"><span class="yinwen">11</span>癸亥<span class="jiazhu">六</span>，詔以東冶徒李胤之得如來舍利，大赦。<span class="jiazhu">如來，猶言佛也。</span></p>
<p class="em2 strong"><span class="yinwen">12</span>東魏侯景、高敖曹等圍魏獨孤信于金墉，太師歡帥大軍繼之；<span class="jiazhu">帥，讀曰率；下同。</span>景悉燒洛陽內外官寺民居，存者什二三。魏主<span class="jiazhu">元宝炬</span>將如洛陽拜園陵，<span class="jiazhu">魏自孝文帝遷洛以後，孝武帝西遷以前，園陵皆在洛州。</span>會信等告急，遂與丞相泰俱東，命尙書左僕射周惠達輔太子欽守長安，開府儀同三司李弼，車騎大將軍達奚武帥千騎為前驅。</p>
<p class="em2 strong">八月，庚寅<span class="jiazhu">三</span>，丞相泰至穀城<span class="jiazhu">河南省洛阳市西北</span>，<span class="jiazhu">漢志，河南郡有穀成縣。師古註曰：即今新安。水經註曰：穀城縣城西臨穀水。騎，奇寄翻；下同。</span>侯景等欲整陳以待其至，<span class="jiazhu">陳，讀曰陣。</span>儀同三司太安<span class="jiazhu">内蒙古固阳县</span>莫多婁貸文請帥所部擊其前鋒，<span class="jiazhu">莫多婁，虜三字姓。</span>景等固止之。貸文勇而專，不受命，與可朱渾道元以千騎前進，夜，遇李弼、達奚武於孝水<span class="jiazhu">穀水支流，在洛阳市西北注入穀水</span>。<span class="jiazhu">五代志：新安縣有孝水。水經註：孝水出廆山之陰，北流注于穀，在河南城西四十里。</span>弼命軍士鼓譟，曳柴揚塵，貸文走，弼追斬之，道元單騎獲免，悉俘其眾送恆農<span class="jiazhu">陕县•河南省三门峡市</span>。<span class="jiazhu">恆，戶登翻。</span></p>
<p class="em2 strong">泰進軍瀍東，<span class="jiazhu">瀍水出河南穀城縣北山，東與千金渠合，又東過洛陽縣南，又東過偃師縣，又東入于洛。</span>侯景等夜解圍去。辛卯<span class="jiazhu">四</span>，泰帥輕騎追景至河上，景為陳，北據河橋，南屬邙山，<span class="jiazhu">陳，讀曰陣；下陵陳、置陳、陷陳同。屬，之欲翻。景置陳北據河橋者，慮兵有利鈍，先保固其北歸之路也。南屬邙山，可以見其兵多矣。景軍參用馬步，其置陳堅固，宇文泰以輕騎來，見其陳勢如此，斂兵不進可也，遽前合戰，亦屢勝而驕耳。</span>與泰合戰。泰馬中流矢驚逸，遂失所之。泰墜地，東魏兵追及之，左右皆散，都督李穆下馬，以策抶泰背罵曰：<span class="yinhao">「籠東軍士！<span class="jiazhu">抶，丑栗翻，打也。荀子曰：仁人之兵，當之者潰，觸之者角摧，按角鹿埵隴種東籠而退耳。楊倞註曰：其義未詳，蓋皆摧敗披靡之貌。陸德明曰：東籠，沾濕貌也，如衣服之沾濕然。</span>爾曹王<span class="jiaozhusup">〖章：甲十一行本「王」作「主」；乙十一行本同；孔本同；熊校同。〗</span>何在，而獨留此？」</span>追者不疑其貴人，捨之而過。穆以馬授泰，與之俱逸。</p>
<p class="em2 strong">魏兵復振，擊東魏兵，大破之。<span class="jiazhu">宇文泰先以輕騎合戰而不利，大兵繼至，軍勢復振，故大破東魏。</span>東魏兵北走。京兆忠武公高敖曹，意輕泰，建旗蓋以陵陳，魏人盡銳攻之，一軍皆沒，敖曹單騎走投河陽南城<span class="jiazhu">河南省孟县，黄河大桥南岸城堡</span>。<span class="jiazhu">河陽南城，在河橋南岸，北岸即北中城。</span>守將北豫州刺史高永樂，歡之從祖兄子也，<span class="jiazhu">樂，音洛。從，才用翻；下其從同。</span>與敖曹有怨，閉門不受。敖曹仰呼求繩，不得，拔刀穿闔未徹而追兵至。<span class="jiazhu">杜預曰：闔，門扇也。未徹，未透也。徹，敕列翻。</span>敖曹伏橋下，追者見其從奴持金帶，<span class="jiazhu">從，才用翻。</span>問敖曹所在，奴指示之。敖曹知不免，奮頭曰：<span class="yinhao">「來！與汝開國公。」</span><span class="jiazhu">言得其頭，西魏將以開國賞之也。</span>追者斬其首去<span class="jiazhu">年四十八岁</span>。高歡聞之，如喪肝膽，<span class="jiazhu">喪，息浪翻。</span>杖高永樂二百，贈敖曹太師、大司馬、太尉。泰賞殺敖曹者布絹萬段，歲歲稍與之，比及周亡，猶未能足。<span class="jiazhu">比，必利翻。</span>魏又殺東魏西兗州<span class="jiazhu">府设左城</span>刺史宋顯等，虜甲士萬五千人，赴河死者以萬數。</p>
<p class="em2 strong">初，歡以万俟普尊老，<span class="jiazhu">爵尊而齒老也。万，莫北翻。俟，渠之翻。</span>特禮之，嘗親扶上馬。其子洛免冠稽首曰：<span class="jiazhu">上，時掌翻。稽，音啟。</span><span class="yinhao">「願出死力以報深恩。」</span>及邙山之戰，諸軍北渡橋，<span class="jiazhu">北渡河橋也。</span>洛獨勒兵不動，謂魏人曰：<span class="yinhao">「万俟受洛干在此，能來可來也！」</span>魏人畏之而去，歡名其所營地為回洛。<span class="jiazhu">唐志：河陽關南有回洛故城。</span></p>
<p class="em2 strong">是日<span class="jiazhu">八月四日</span>，東、西魏置陳既大，首尾懸遠，從旦至未，戰數十合，<span class="jiazhu">史言兩軍確鬬。</span>氛霧四塞，<span class="jiazhu">塞，悉則翻。</span>莫能相知。魏獨孤信、李遠居右，趙貴、怡峰居左，戰並不利；又未知魏主<span class="jiazhu">元宝炬</span>及丞相泰所在，皆棄其卒先歸。開府儀同三司李虎、念賢等為後軍，見信等退，即與俱去。泰由是燒營而歸，留儀同三司長孫子彥守金墉。</p>
<p class="em2 strong">王思政下馬，舉長矟左右横擊，一舉輒踣數人，<span class="jiazhu">矟，色角翻。踣，蒲北翻。</span>陷陳既深，從者盡死，思政被重創，悶絶。㑹日暮，敵亦收兵。思政每戰，常著破衣弊甲，<span class="jiazhu">從，才用翻。被，皮義翻。創，初良翻。下裹創同。著，陟畧翻。</span>敵不知其将帥，故得免。<span class="jiazhu">将，即亮翻。帥，所類翻。</span>帳下督雷五安於戰處哭求思政，㑹其已蘇，割衣裹創，扶思政上馬，夜久，始得還營。</p>
<p class="em2 strong">平東將軍蔡祐下馬步鬬，左右勸乘馬以備倉猝，<span class="jiazhu">謂兵有邂逅，乘馬則倉猝可以奔馳。</span>祐怒曰：<span class="yinhao">「丞相<span class="jiazhu">宇文泰</span>愛我如子，今日豈惜生乎！」</span>帥左右十餘人合聲大呼，擊東魏兵，殺傷甚眾。東魏圍之十餘重，<span class="jiazhu">帥，讀曰率。呼，火故翻。重，直龍翻。</span>祐彎弓持滿，四面拒之。東魏人募厚甲長刀者直進取之，去祐可三十步，左右勸射之，祐曰：<span class="yinhao">「吾曹之命，在此一矢，豈可虛發！」</span>將至十步，祐乃射之，應弦而倒，<span class="jiazhu">射，而亦翻。</span>東魏兵稍卻，祐徐引還。</p>
<p class="em2 strong">魏主<span class="jiazhu">元宝炬</span>至恆農，守將已棄城走，所虜降卒在恆農者相與閉門拒守，<span class="jiazhu">恆，戶登翻。將，即亮翻。降，戶江翻。</span>丞相泰攻拔之，誅其魁首數百人。</p>
<p class="em2 strong">蔡祐追及泰於恆農，夜，見泰，泰曰：<span class="yinhao">「承先，<span class="jiazhu">蔡祐字承先。</span>爾來，吾無憂矣。」</span>泰驚不得寢，枕祐股，然後安。<span class="jiazhu">史言泰氣衰膽失。枕，之任翻。</span>祐每從泰戰，常為士卒先，戰還，諸將皆爭功，祐終無所言。泰每歎曰：<span class="yinhao">「承先口不言勳，我當代其論敘。」</span><span class="jiazhu">史言蔡祐沈勇不伐。</span>泰留王思政鎮恆農，除侍中、東道行臺。</p>
<p class="em2 strong">魏之東伐，關中留守兵少，<span class="jiazhu">少，詩沼翻。</span>前後所虜東魏士卒散在民間，聞魏兵敗，謀作亂。李虎等至長安，計無所出，與太尉王盟、僕射周惠達等奉太子欽出屯渭北。百姓互相剽掠，關中大擾。<span class="jiazhu">剽，匹妙翻。</span>於是沙苑所虜東魏都督趙青雀、雍州民于伏德等遂反，據<span class="jiaozhusup">〖章：甲十一行本「據」上有「青雀」二字；乙十一行本同；孔本同；退齋校同。〗</span>長安子城，伏德保咸陽<span class="jiazhu">陕西省泾阳县</span>，<span class="jiazhu">雍，於用翻。後魏置咸陽郡於石安縣。石安，漢渭城縣，秦之咸陽也，石勒改曰石安。五代志：京兆渭陽縣，舊置咸陽郡。</span>與咸陽太守慕容思慶各收降卒以拒還兵。<span class="jiazhu">降卒，東魏之卒降于西魏，散在民間者也。還兵，西魏之兵自洛西還者也。降，戶江翻。</span>長安大城民相帥以拒青雀，日與之戰。<span class="jiazhu">帥，讀曰率。</span>大都督侯莫陳順擊賊，屢破之，賊不敢出。順，崇之兄也。</p>
<p class="em2 strong">扶風公王羆鎮河東<span class="jiazhu">蒲坂•山西省永济县</span>，大開城門，悉召軍士謂曰：<span class="yinhao">「今聞大軍失利，青雀作亂，諸人莫有固志。王羆受委於此，以死報恩。有能同心者可共固守，必恐城陷，任自出城。」</span>衆感其言，皆無異志。</p>
<p class="em2 strong">魏主留閿鄉<span class="jiazhu">河南省灵宝县西</span>。<span class="jiazhu">閿，音旻。</span>丞相泰以士馬疲弊，不可速進，且謂青雀等烏合，不能為患，曰：<span class="yinhao">「我至長安，以輕騎臨之，必當面縛。」</span>通直散騎常侍吳郡<span class="jiazhu">江苏省苏州市</span>陸通諫曰：<span class="jiazhu">陸通本吳人，曾祖載從宋武帝入關，及劉義真之敗沒于赫連，遂居關中。</span><span class="yinhao">「賊逆謀久定，必無遷善之心，蜂蠆有毒，<span class="jiazhu">左傳臧文仲之言。蠆，丑邁翻。</span>安可輕也！且賊詐言東寇將至，<span class="jiazhu">東寇，謂東魏之兵。</span>今若以輕騎臨之，百姓謂為信然，<span class="jiazhu">以賊言為信也。</span>益當驚擾。今軍雖疲弊，精銳尙多，以明公之威，總大軍以臨之，何憂不克！」</span>泰從之，引兵西入。父老見泰至，莫不悲喜，士女相賀。華州刺史宇文導引兵入咸陽，斬思慶，禽伏德，南渡渭，與泰會，攻青雀，破之。<span class="jiazhu">華，戶化翻。</span>太保梁景睿以疾留長安，與青雀通謀，泰殺之。</p>
<p class="em2 strong"><span class="yinwen">13</span>東魏太師歡自晉陽將七千騎至孟津<span class="jiazhu">河南省孟津县东黄河渡口</span>，未濟，聞魏師已遁，遂濟河，遣別將追魏師至崤，<span class="jiazhu">魏收志：太和十一年，置崤縣，屬恆農郡，因三崤山以名縣；隋并崤縣入河南熊耳縣。程大昌曰：三崤山，一名嶔崟山。元和志曰：自東崤至西崤三十五里。東崤長阪數里，峻阜絕澗，車不得方軌。西崤全是石阪十二里，險不異東崤。此二崤皆在秦關之東，漢關之西。</span>不及而還。<span class="jiazhu">還，從宣翻，又如字；下同。</span>歡攻金墉，長孫子彥棄城走，焚城中室屋俱盡，歡毀金墉而還。</p>
<p class="em2 strong">東魏之遷鄴也，<span class="jiazhu">見一百五十六卷中大通六年。</span>主客郎中裴讓之留洛陽；獨孤信之敗也，<span class="jiazhu">謂邙山之敗，信先棄軍西還。</span>讓之弟諏之隨丞相泰入關<span class="jiazhu">函谷关</span>，為大行臺倉曹郎中。歡囚讓之兄弟五人，讓之曰：<span class="yinhao">「昔諸葛亮兄弟，事吳、蜀各盡其心，<span class="jiazhu">謂亮事蜀，瑾事吳也。</span>況讓之老母在此，不忠不孝，必不為也。明公推誠待物，物亦歸心；若用猜忌，去霸業遠矣。」</span>歡皆釋之。</p>
<p class="em2 strong">九月，魏主<span class="jiazhu">元宝炬</span>入長安，丞相泰還屯華州。<span class="jiazhu">華，戶化翻。</span></p>
<p class="em2 strong"><span class="yinwen">14</span>東魏大都督賀拔仁擊邢磨納<span class="jiazhu">在河间郡，河北省河间市南</span>、盧仲禮<span class="jiazhu">在范阳郡，河北省涿州市</span>等，平之。<span class="jiazhu">磨納等起兵見上卷上年。</span></p>
<p class="em2 strong">盧景裕本儒生，太師歡釋之，召館於家，使教諸子。景裕講論精微，難者或相詆訶，大聲厲色，言至不遜，而景裕神采儼然，風調如一，從容往復，<span class="jiazhu">難，乃旦翻。詆，丁禮翻。訶，虎何翻。調，徒釣翻。從，千容翻。</span>無際可尋。性清靜，歷官屢有進退，無得失之色；弊衣粗食，恬然自安，終日端嚴，如對賓客。</p>
<p class="em2 strong"><span class="yinwen">15</span>冬，十月，魏歸高敖曹、竇泰、莫多婁貸文之首于東魏。</p>
<p class="em2 strong"><span class="yinwen">16</span>散騎常侍劉孝儀等聘于東魏。<span class="jiazhu">散，悉亶翻。騎，奇寄翻。</span></p>
<p class="em2 strong"><span class="yinwen">17</span>十二月，魏是云寶襲洛陽，東魏洛州刺史王元軌棄城走。都督趙剛襲廣州，拔之。於是自襄<span class="jiazhu">府设赭阳</span>、廣以西城鎮復為魏。<span class="jiazhu">魏收志：孝昌中置襄州，領襄城、舞陰、南安、期城、北南陽、建城郡。五代志：潁川郡葉縣，後齊置襄州。復，扶又翻；下孫復同。</span></p>
<p class="em2 strong"><span class="yinwen">18</span>魏自正光以後，四方多事，民避賦役，多為僧尼，至二百萬人，寺有三萬餘區。至是，東魏始詔<span class="yinhao">「牧守、令長，擅立寺者，計其功庸，<span class="jiazhu">守，式又翻。長，知兩翻。庸，用也，勞也，雇也。</span>以枉法論。」</span></p>
<p class="em2 strong"><span class="yinwen">19</span>初，魏伊川<span class="jiazhu">伊水，流经河南省嵩县，于洛阳市东注入洛水</span>土豪李長壽為防蠻都督，<span class="jiazhu">五代志：河南郡陸渾縣，齊置伊川郡，領南陸渾縣。春秋時秦、晉遷陸渾之戎於伊川，故郡以為名。伊闕以南大山長谷，蠻多居之，魏置都督以防焉。</span>積功至北華州<span class="jiazhu">府设中部</span>刺史。孝武帝西遷，長壽帥其徒拒東魏，<span class="jiazhu">華，戶化翻。帥，讀曰率。</span>魏以長壽為廣州刺史。侯景攻拔其壁，殺之。其子延孫復收集父兵以拒東魏，魏之貴臣廣陵王欣、錄尙書長孫稚等皆攜家往依之，<span class="jiazhu">長，知兩翻。</span>延孫資遣衛送，使達關中。東魏高歡患之，數遣兵攻延孫，不能克。<span class="jiazhu">數，所角翻。</span>魏以延孫為京南行臺、節度河南諸軍事、廣州刺史。<span class="jiazhu">京南，謂洛京以南也。</span>延孫以澄清伊、洛為己任，魏以延孫兵少，<span class="jiazhu">少，詩沼翻。</span>更以長壽之壻京兆韋法保為東洛州刺史，<span class="jiazhu">西魏洛州治上洛，以洛陽之地為東洛州。</span>配兵數百以助之。法保名祐，以字行，既至，與延孫連兵置柵於伏流<span class="jiazhu">河南省嵩县</span>。<span class="jiazhu">伏流城，伊川郡治所。隋改南陸渾縣曰伏流。水經註曰：陸渾故城東南八十許里有三塗山，伊水逕其下，又東北逕伏流嶺東，劉澄之永初記稱伏流縣西有伏流坂者。今山在縣南崖口北三十里許，西則非也。</span>獨孤信之入洛陽也，欲繕脩宮室，使外兵郎中天水<span class="jiazhu">甘肃省天水市</span>權景宣，<span class="jiazhu">曹魏置二十三郎，有中兵、外兵、都兵、別兵，元魏以後，中兵、外兵又分左、右。</span>帥徒兵三千出採運。<span class="jiazhu">採運者，使之採木運入洛陽城也。</span>會東魏兵至，河南皆叛，景宣間道西走，<span class="jiazhu">間，古莧翻。</span>與李延孫相會，攻孔城<span class="jiazhu">河南省伊川县西南</span>，拔之，<span class="jiazhu">魏收志：天平中置新城郡，治孔城，屬北荊州。五代志：河南郡伊闕縣，舊曰新城，置新城郡。杜佑曰：孔城防，今伊闕縣東南故城是。又曰：高齊置孔城防於壽安縣。</span>洛陽以南尋亦西附。丞相泰即留景宣守張白塢<span class="jiazhu">河南省宜阳县西北</span>，<span class="jiazhu">塢在宜陽西北。水經註：河內軹縣有張白騎塢，在湨jú水北原上，據二溪之會，北帶深隍，三面阻險，唯西面板築而已。</span>節度東南諸軍應關西者。是歲，延孫為其長史楊伯蘭所殺，韋法保即引兵據延孫之柵。</p>
<p class="em2 strong">東魏將段琛等據宜陽<span class="jiazhu">河南省宜阳县西</span>，<span class="jiazhu">將，即亮翻。琛，丑林翻。</span>遣陽州<span class="jiazhu">府宜阳</span>刺史牛道恆誘魏邊民。<span class="jiazhu">魏收志：天平初置陽州，領宜陽、金門郡，治宜陽。恆，戶登翻。誘，音酉。</span>魏南兗州<span class="jiazhu">府设谯城</span>刺史韋孝寬患之，<span class="jiazhu">按韋孝寬傳，時西魏令孝寬領宜陽郡事，遷南兗州刺史。然南兗州治譙城，在東魏境內，孝寬未能取其地也。</span>乃詐為道恆與孝寬書，論歸款之意，使諜人遺之於琛營，<span class="jiazhu">諜，徒協翻。遺，如字，墜失也。</span>琛果疑道恆。孝寬乘其猜阻，出兵襲之，擒道恆及琛，崤、澠遂清。<span class="jiazhu">崤、澠，崤山及澠池也。澠，彌兗翻。</span>東道行臺王思政以玉壁<span class="jiazhu">山西省稷山县</span>險要，<span class="jiazhu">五代志：絳郡稷山舊置勳州。勳州即玉壁也。杜佑曰：稷山縣南十二里即玉壁城。</span>請築城自恆農徙鎮之，詔加都督汾、晉、并州諸軍事、并州<span class="jiazhu">侨州•州政府设玉壁</span>刺史，行臺如故。<span class="jiazhu">東、西魏蓋於汾州據險為界，晉、并皆入於東魏。</span></p>
<p class="em2 strong"><span class="yinwen">20</span>東魏以高澄<span class="jiazhu">本年十七岁</span>攝吏部尙書，始改崔亮年勞之制，<span class="jiazhu">崔亮制停年格，見一百四十九卷天監十八年。</span>銓擢賢能；又沙汰尙書郎，妙選人地以充之。凡才名之士，雖未薦擢，皆引致門下，與之遊宴、講論、賦詩，士大夫以是稱之。<span class="jiazhu">史言高澄收拾人物以傾元氏。</span></p>
<p class="strong"><span class="section" id="title-4"><span data-head-description="" data-head-level="h4" data-head-title="大同五年">五年</span></span><span class="biaozhusup" data-rel="（己未、西元五三九年）"></span></p>
<p class="em2 strong"><span class="yinwen">1</span>春，正月，乙卯<span class="jiazhu">一</span>，以尙書左僕射蕭淵藻為中衛將軍，丹楊尹何敬容為尙書令，吏部尙書張纘為僕射。纘，弘策之子也。<span class="jiazhu">張弘策，帝舅也，佐帝創業。</span>自晉、宋以來，宰相皆以文義自逸，敬容獨勤簿領，日旰不休，為時俗所嗤鄙。<span class="jiazhu">旰，古按翻。嗤，丑之翻。</span>自徐勉、周捨既卒，<span class="jiazhu">普通五年，周捨卒；大同元年，徐勉卒。卒，子恤翻。</span>當權要者，外朝則何敬容，內省則朱异。<span class="jiazhu">三公、卿、監、尙書為外朝官，門下省為內省。朝，直遙翻。异，羊至翻。</span>敬容質愨無文，以綱維為己任；异文華敏洽，曲營世譽：二人行異而俱得幸於上。<span class="jiazhu">行，下孟翻。</span>异善伺候人主意為阿諛，用事三十年，廣納貨賂，欺罔視聽，遠近莫不忿疾。園宅、玩好、飲膳、聲色窮一時之盛。每休下，<span class="jiazhu">休沐之日，自省中出還私第為休下。伺，相吏翻。好，呼到翻。下，遐嫁翻。</span>車馬填門，唯王承、王稚及褚翔不往。承、稚，暕之子；<span class="jiazhu">王暕，儉之子，帝用之，官至侍中、尙書僕射。</span>翔，淵之曾孫也。<span class="jiazhu">褚淵，蕭齊佐命。</span></p>
<p class="em2 strong"><span class="yinwen">2</span>丁巳<span class="jiazhu">三</span>，御史中丞參禮儀事賀琛奏：<span class="yinhao">「南、北二郊及藉田，往還並宜御輦，不復乘輅。」</span>詔從之，祀宗廟仍乘玉輦。<span class="jiazhu">駕馬為輅，駕人為輦。</span>琛，瑒之弟子也。<span class="jiazhu">賀瑒以儒學進。瑒，雉杏翻，又音暢。</span></p>
<p class="em2 strong"><span class="yinwen">3</span>辛酉<span class="jiazhu">七</span>，東魏<span class="jiazhu">都邺城</span>以尙書令孫騰為司徒。</p>
<p class="em2 strong"><span class="yinwen">4</span>辛未<span class="jiazhu">十七</span>，上<span class="jiazhu">萧衍，本年七十六岁</span>祀南郊。</p>
<p class="em2 strong"><span class="yinwen">5</span>魏丞相泰於行臺<span class="jiazhu">时在华州</span>置學，取丞郎、府佐德行明敏者充學生，<span class="jiazhu">行，下孟翻。</span>悉令旦治公務，晚就講習。<span class="jiazhu">時就學者苟能以其所治之事質之於經傳，有所感發，此其所學之進，又豈螢窗雪案搜經摘傳者所能及邪！治，直之翻。</span></p>
<p class="em2 strong"><span class="yinwen">6</span>東魏丞相歡，<span class="jiazhu">歡以沙苑之敗求自貶，既復其官，史復以丞相書之。</span>以徐州<span class="jiazhu">府设彭城</span>刺史房謨、廣平<span class="jiazhu">河北省永年县西南旧永年镇</span>太守羊敦、廣宗<span class="jiazhu">河北省威县东</span>太守竇瑗、<span class="jiazhu">廣宗縣，漢屬鉅鹿郡，後屬安平國，後魏太和二十一年立廣宗郡，東魏屬司州。瑗，丁眷翻。</span>平原<span class="jiazhu">山东省聊城市</span>太守許惇有政績清能，與諸刺史書，褒稱謨等以勸之。</p>
<p class="em2 strong"><span class="yinwen">7</span>夏，五月，甲戌<span class="jiazhu">二十二</span>，東魏<span class="jiazhu">元善见，本年十六岁</span>立丞相歡女為皇后；乙亥<span class="jiazhu">二十三</span>，大赦。</p>
<p class="em2 strong"><span class="yinwen">8</span>魏以開府儀同三司李弼為司空。秋，七月，<span class="jiaozhusup">〖章：乙十一行本「月」下有「魏」字；退齋校同。〗</span>以扶風王孚為太尉。</p>
<p class="em2 strong"><span class="yinwen">9</span>九月，甲子<span class="jiazhu">十四</span>，東魏發畿內十萬人城鄴，四十日罷。冬，十月，癸亥<span class="jiazhu">十四</span>，以新宮成，大赦，改元興和。</p>
<p class="em2 strong"><span class="yinwen">10</span>魏置紙筆於陽武門外以求得失。</p>
<p class="em2 strong"><span class="yinwen">11</span>十一月，乙亥<span class="jiazhu">二十六</span>，東魏使散騎常侍王元景、魏收來聘。</p>
<p class="em2 strong"><span class="yinwen">12</span>東魏人以正光曆浸差，<span class="jiazhu">魏行正光曆，見一百四十九卷普通三年。</span>命校書郎李業興更加脩正，<span class="jiazhu">杜佑曰：漢之蘭臺及後漢東觀，皆藏書之室，當時文學之士，使讎校於其中，故有校書之職，蓋有校書之任而未為官也。故以郎居其任，則謂之校書郎；以郎中居其任，則謂之校書郎中。至後魏，始置祕書校書郎。</span>以甲子為元，號曰興光曆，既成，行之。</p>
<p class="em2 strong"><span class="yinwen">13</span>散騎常侍朱异奏：<span class="yinhao">「頃來置州稍廣，而小大不倫，請分為五品，其位秩高卑，參僚多少，皆以是為差。」</span><span class="jiazhu">參僚，即參佐。</span>詔從之。於是上品二十州，次品十州，次品八州，次品二十三州，下品二十一州。時上方事征伐，恢拓境宇，北喻淮、汝，東距彭城<span class="jiazhu">江苏省徐州市</span>，西開牂柯<span class="jiazhu">贵州省福泉市</span>，<span class="jiazhu">牂柯，音臧哥。</span>南平俚洞<span class="jiazhu">广东、广西及越南北部</span>，<span class="jiazhu">交、廣界表，俚人依阻深險，各自為洞。俚，音里。</span>紛綸甚眾，故异請分之。其下品皆異國之人，徒有州名而無土地，或因荒徼之民所居村落置州及郡縣，刺史守令皆用彼人為之，<span class="jiazhu">就彼土以土人為之。徼，吉弔翻。</span>尙書不能悉領，山川險遠，職貢罕通。五品之外，又有二十餘州不知處所。凡一百七州。又以邊境鎮戍，雖領民不多，欲重其將帥，皆建為郡，或一人領二三郡太守，州郡雖多而戶口日耗矣。<span class="jiazhu">務廣地者荒，貪人有者殘，信哉！將，即亮翻。帥，所類翻。</span></p>
<p class="em2 strong"><span class="yinwen">14</span>魏自西遷以來，禮樂散逸，丞相泰命左僕射周惠達、吏部郎中北海<span class="jiazhu">山东省昌乐县东南</span>唐瑾損益舊章，至是稍備。<span class="jiazhu">瑾，渠吝翻。</span></p>
<p class="strong"><span class="section" id="title-5"><span data-head-description="" data-head-level="h4" data-head-title="大同六年">六年</span></span><span class="biaozhusup" data-rel="（庚申、西元五四〇年）"></span></p>
<p class="em2 strong"><span class="yinwen">1</span>春，正月，壬申<span class="jiazhu">二十三</span>，東魏<span class="jiazhu">都邺城</span>以廣平公庫狄干為太保。</p>
<p class="em2 strong"><span class="yinwen">2</span>丁丑<span class="jiazhu">二十八</span>，東魏主<span class="jiazhu">元善见，本年十七岁</span>入新宮，<span class="jiazhu">東魏作新宮於鄴，見上卷大同元年。</span>大赦。</p>
<p class="em2 strong"><span class="yinwen">3</span>魏<span class="jiazhu">都长安</span>扶風王孚卒。</p>
<p class="em2 strong"><span class="yinwen">4</span>二月，己亥<span class="jiazhu">二十一</span>，上<span class="jiazhu">萧衍，本年七十七岁</span>耕藉田。</p>
<p class="em2 strong"><span class="yinwen">5</span>魏鑄五銖錢。</p>
<p class="em2 strong"><span class="yinwen">6</span>東魏大行臺侯景出三鵶<span class="jiazhu">河南省鲁山县西南</span>，<span class="jiazhu">杜佑曰：三鵶，在今汝州魯陽縣西南十九里，有平高城，周以禦齊。高齊於縣東北十七里置魯城以禦周。</span>將復荊州<span class="jiazhu">府设穰城</span>；<span class="jiazhu">三年，西魏乘沙苑之勝取荊州。</span>魏丞相泰遣李弼、獨孤信各將五千騎出武關<span class="jiazhu">陕西省商南县西南</span>，景乃還。<span class="jiazhu">將，即亮翻。騎，奇寄翻。</span></p>
<p class="em2 strong"><span class="yinwen">7</span>魏文后既為尼，居別宮，<span class="jiazhu">大通四年，魏廢文后為尼。尼，女夷翻。</span>悼后猶忌之，乃以其子武都王戊為秦州<span class="jiazhu">府设上封</span>刺史，使文后隨之官。魏主<span class="jiazhu">元宝炬，本年三十四岁</span>雖限以大計，<span class="jiazhu">謂以國事廢乙弗而立柔然女也。</span>而恩好不忘，<span class="jiazhu">好，呼到翻。</span>密令養髮，有追還之意。<span class="jiazhu">養，羊尙翻。</span>會柔然舉國渡河南侵，<span class="jiazhu">渡河南侵靈夏。</span>時頗有言柔然以悼后故興師者，帝曰：<span class="yinhao">「豈有興百萬之眾為一女子邪！<span class="jiazhu">為，于偽翻。</span>雖然，致人此言，朕亦何顏以見將帥！」</span><span class="jiazhu">將，即亮翻。帥，所類翻。</span>乃遣中常侍曹寵齎手敕賜文后自盡。文后泣謂寵曰：<span class="yinhao">「願至尊千萬歲，天下康寧，死無恨也！」</span>遂自殺<span class="jiazhu">年三十一岁</span>；鏧麥積崖<span class="jiazhu">天水市东南五十千米</span>而葬之，號曰寂陵。</p>
<p class="em2 strong">夏，丞相泰召諸軍屯沙苑<span class="jiazhu">陕西省大荔县南</span>以備柔然。右僕射周惠達發士馬守京城，塹諸街巷，召雍州刺史王羆議之；<span class="jiazhu">塹，七豔翻。雍，於用翻。</span>羆不應召，謂使者曰：<span class="yinhao">「若蠕蠕至渭北者，王羆自帥鄉里破之，<span class="jiazhu">王羆，京兆陕西省西安市人。使，疏吏翻。蠕，人兗翻。帥，讀曰率。</span>不煩國家兵馬，何為天子城中作如此驚擾！由周家小兒恇怯致此。」</span><span class="jiazhu">恇，去王翻。</span>柔然至夏州<span class="jiazhu">府设统万</span>而退。未幾，悼后遇疾殂<span class="jiazhu">年十六岁</span>。<span class="jiazhu">幾，居豈翻。</span></p>
<p class="em2 strong"><span class="yinwen">8</span>五月，乙酉<span class="jiazhu">二</span>，<span class="jiaozhusup">〖張：「乙酉」作「己酉」。〗</span>魏行臺宮延和、陝州<span class="jiazhu">府设陕县</span>刺史宮延慶降于東魏，<span class="jiazhu">陝，式冉翻。降，戶江翻。</span>東魏以河北馬場為義州<span class="jiazhu">府设枋头城</span>以處之。<span class="jiazhu">按杜佑通典：衛州汲郡，古牧野之地。魏孝文帝太和十七年，徙代畜於石濟河南省卫辉市东古黄河渡口之西，故有河北馬場。魏收志：是時置義州，治汲郡陳城，領五城、義寧、新安、澠池、恆農、宜陽、金門郡。五代志：汲郡汲縣，東魏置義州，僑置七郡二十八縣。則七郡皆僑置於汲縣界。又據朱元旭傳，時分河內、汲郡二郡界扶風之地立義州，以置關西歸正之民；後周武帝滅齊，改義州為衛州，治汲。處，昌呂翻。</span></p>
<p class="em2 strong"><span class="yinwen">9</span>東魏陽州武公高永樂卒。<span class="jiazhu">據北齊書，高永樂封陽州縣公。</span></p>
<p class="em2 strong"><span class="yinwen">10</span>閏月，丁丑朔<span class="jiazhu">一</span>，日有食之。</p>
<p class="em2 strong"><span class="yinwen">11</span>己丑<span class="jiazhu">十三</span>，東魏封皇兄景植為宜陽王，皇弟威為清河王，謙為潁川王。</p>
<p class="em2 strong"><span class="yinwen">12</span>六月，壬子<span class="jiazhu">六</span>，東魏華山王鷙卒。<span class="jiazhu">二年，東魏以鷙為大司馬。華，戶化翻。</span></p>
<p class="em2 strong"><span class="yinwen">13</span>秋，七月，丁亥<span class="jiazhu">十二</span>，東魏使兼散騎常侍李象等來聘。</p>
<p class="em2 strong"><span class="yinwen">14</span>八月，戊午<span class="jiazhu">十三</span>，大赦。</p>
<p class="em2 strong"><span class="yinwen">15</span>九月，<span class="jiaozhusup">〖據張校增。〗</span>戊戌<span class="jiazhu">二十四</span>，司空袁昂卒<span class="jiazhu">年八十岁</span>，遺疏不受贈諡，敕諸子勿上行狀及立銘誌；<span class="jiazhu">行狀，狀其平生之行實，上之於朝以請諡。銘誌，立碑於墓以傳後。洪适曰：東漢自路都尉始建墓闕，蓋表阡碑銘之濫觴也。有文而傳於今，則自謁者景君墓表始，君以安帝元初元年卒。齊葬穆妃，議立石誌，王儉以為非禮經所出。元嘉中，顏延之輩為之，遂相祖述爾。任昉作文章緣起，又云墓碑自晉始。予考酈氏水經所載漢刻已不少，後魏與齊、梁時相先後也，豈碑碣多在北方，南人未之見乎？然郭林宗傳云：林宗既葬，同志者立碑，蔡邕為其文，謂盧植曰：「吾為碑銘多矣，唯郭有道無愧色。」史稱王儉，晉、宋以來故事該憶無遺，范書所載豈不知之！今漢人舊刻猶存數十百碑，云始於晉、宋，非也。行，下孟翻。上，時掌翻。</span>上不許，贈本官，諡穆正公。</p>
<p class="em2 strong"><span class="yinwen">16</span>冬，十一月，魏太師念賢卒。</p>
<p class="em2 strong"><span class="yinwen">17</span>吐谷渾<span class="jiazhu">青海省</span>自莫折念生之亂，不通于魏。伏連籌卒，子夸呂立，始稱可汗，居伏俟城<span class="jiazhu">青海省天峻县东南</span>。<span class="jiazhu">五代志：隋破吐谷渾，以伏俟城置西海郡，其地有西王母石窟、青海鹽池，即在漢金城郡臨羌縣西北塞外，王莽受卑和羌所獻地置西海郡者也。北史：伏俟城在青海西十五里。吐，從暾入聲。谷，音浴。可，從刊入聲。汗，音寒。</span>其地東西三千里，南北千餘里，官有王、公、僕射、尙書、郎中、將軍之號。是歲，始遣使假道柔然，聘於東魏。<span class="jiazhu">使，疏吏翻。</span></p>
<p class="strong"><span class="section" id="title-6"><span data-head-description="" data-head-level="h4" data-head-title="大同七年">七年</span></span><span class="biaozhusup" data-rel="（辛酉、西元五四一年）"></span></p>
<p class="em2 strong"><span class="yinwen">1</span>春，正月，辛巳<span class="jiazhu">九</span>，上<span class="jiazhu">萧衍，本年七十八岁</span>祀南郊，大赦。辛丑<span class="jiazhu">二十九</span>，祀明堂。</p>
<p class="em2 strong"><span class="yinwen">2</span>宕昌<span class="jiazhu">甘肃省宕昌县</span>王梁仚定為其下所殺，弟彌定立。<span class="jiazhu">宕，徒浪翻。仚，許延翻。考異曰：梁帝紀作「彌泰」。今從典略。</span></p>
<p class="em2 strong">二月，乙巳<span class="jiazhu">三</span>，以彌定為河、梁二州刺史、宕昌王。</p>
<p class="em2 strong"><span class="yinwen">3</span>辛亥<span class="jiazhu">九</span>，上耕藉田。<span class="jiazhu">藉，秦昔翻。</span></p>
<p class="em2 strong"><span class="yinwen">4</span>魏幽州<span class="jiazhu">豳州，府设定安</span>刺史順陽王仲景坐事賜死。<span class="jiazhu">西魏無幽州，意豳州也。</span></p>
<p class="em2 strong"><span class="yinwen">5</span>三月，魏夏州<span class="jiazhu">府设统万</span>刺史劉平伏據上郡<span class="jiazhu">陕西省甘泉县西北</span>反，<span class="jiazhu">魏收志：上郡屬東夏州，領石門、因城縣。隋志：延安郡有因城縣。夏，戶雅翻。</span>大都督于謹討禽之。</p>
<p class="em2 strong"><span class="yinwen">6</span>夏，五月，遣兼散騎常侍明少遐等聘于東魏<span class="jiazhu">都邺城</span>。</p>
<p class="em2 strong"><span class="yinwen">7</span>秋，七月，己卯<span class="jiazhu">九</span>，東魏宜陽王景植卒。</p>
<p class="em2 strong"><span class="yinwen">8</span>魏以侍中宇文測為大都督、行汾州<span class="jiazhu">府设义川</span>事。<span class="jiazhu">五代志：龍泉郡，後周置汾州，隋改隰州，治隰川縣。</span>測，深之兄也，為政簡惠，得士民心。地接東魏，<span class="jiazhu">隰川東接東魏晉州界。</span>東魏人數來寇抄，測擒獲之，命解縛，引與相見，為設酒殽，待以客禮，<span class="jiazhu">數，所角翻。抄，楚交翻。為，于偽翻。</span>并給糧餼，<span class="jiazhu">餼，許氣翻。</span>衛送出境。東魏人大慚，不復為寇，<span class="jiazhu">復，扶又翻。</span>汾<span class="jiazhu">属西魏</span>、晉<span class="jiazhu">府设平阳，属东魏</span>之間遂通慶弔，時論稱之。或告測交通境外者，丞相泰怒曰：<span class="yinhao">「測為我安邊，我知其志，何得間我骨肉！」</span><span class="jiazhu">間，古莧翻。</span>命斬之。</p>
<p class="em2 strong"><span class="yinwen">9</span>魏丞相泰欲革易時政，為強國富民之法，大行臺度支尙書兼司農卿蘇綽盡其智能，贊成其事，減官員，置二長，<span class="jiazhu">度，徒洛翻。長，知兩翻；下令長同。</span>并置屯田以資軍國。又為六條詔書，九月，始奏行之：一曰清心，二曰敦教化，三曰盡地利，四曰擢賢良，五曰恤獄訟，六曰均賦役。泰甚重之，嘗置諸坐右，<span class="jiazhu">坐，徂臥翻。</span>又令百司習誦之，其牧守令長非通六條及計帳，不得居官。<span class="jiazhu">守，式又翻。計帳見上卷大同元年。</span></p>
<p class="em2 strong"><span class="yinwen">10</span>東魏詔群官於麟趾閤議定法制，謂之麟趾格，冬，十月，甲寅<span class="jiazhu">十六</span>，頒行之。</p>
<p class="em2 strong"><span class="yinwen">11</span>乙巳<span class="jiazhu">一</span>，東魏發夫五萬築漳濱堰，三十五日罷。</p>
<p class="em2 strong"><span class="yinwen">12</span>十一月，丙戌<span class="jiazhu">十八</span>，東魏以彭城王韶為太尉，度支尙書胡僧敬為司空。僧敬名虔，以字行，國珍之兄孫，東魏主之舅也。<span class="jiazhu">胡國珍，靈后之父。</span></p>
<p class="em2 strong"><span class="yinwen">13</span>十二月，東魏遣兼散騎常侍李騫來聘。</p>
<p class="em2 strong"><span class="yinwen">14</span>交趾<span class="jiazhu">越南河内市东北北宁府</span>李賁世為豪右，仕不得志。同郡<span class="jiaozhusup">〖據張校增。〗</span>有并韶者，富於詞藻，詣選求官，吏部尙書蔡撙以并姓無前賢，除廣陽門郎；<span class="jiazhu">廣陽門，建康城西面南頭第一門。姓譜：（原有脫字）并，府盈翻。撙，祖本翻。</span>韶恥之。賁與韶還鄉里，<span class="jiaozhusup">〖章：甲十一行本「里」下有「謀作亂」三字；乙十一行本同；孔本同；張校同；退齋校同。〗</span>會交州<span class="jiazhu">府设龙编</span>刺史武林侯諮以刻暴失眾心，<span class="jiazhu">沈約志：永平郡有武林縣，宋文帝立。永平，晉穆帝升平五年分蒼梧立。</span>時賁監德州<span class="jiazhu">府设九德</span>，<span class="jiazhu">五代志：日南郡，梁置德州。監，工銜翻。</span>因連結數州豪傑俱反；諮輸賄于賁，奔還廣州<span class="jiazhu">府设番禺</span>。上遣諮與高州<span class="jiazhu">府设高凉</span>刺史孫冏、新州<span class="jiazhu">府设新宁</span>刺史盧子雄將兵擊之。<span class="jiazhu">五代志：梁大通中，割番州合浦縣立高州，在隋海康縣界。端州新興縣，梁立新州。將，即亮翻。</span>諮，恢之子也。<span class="jiazhu">鄱陽王恢，上之弟也。</span></p>
<p class="em2 strong"><span class="yinwen">15</span>是歲，魏又益新制十二條。<span class="jiazhu">宇文泰前已行二十四條，今又益十二條，故曰新制。</span></p>
<p class="em2 strong"><span class="yinwen">16</span>東魏丞相歡以諸州調絹不依舊式，<span class="jiazhu">調，徒釣翻。謂尺度不依舊式也。</span>民甚苦之，奏令悉以四十尺為匹。</p>
<p class="em2 strong">魏自喪亂以來，<span class="jiazhu">謂孝昌以來也。喪，息浪翻。</span>農商失業，六鎮之民相帥內徙，就食齊、晉，歡因之以成霸業。<span class="jiazhu">事見一百五十五卷中大通三年、四年。齊、晉，直謂春秋列國大界。帥，讀曰率。</span>東西分裂，連年戰爭，河南州郡鞠為茂草，<span class="jiazhu">小弁之詩曰：踧踧周道菊為茂草。註云：鞠，窮也。</span>公私困竭，民多餓死。歡命諸州濱河及津、梁<span class="jiazhu">凡江河濟渡之處皆曰津，橫絕水為橋以通往來曰梁。</span>皆置倉積穀以相轉漕，供軍旅，備饑饉，又於幽<span class="jiazhu">府设蓟县</span>、瀛<span class="jiazhu">府设赵都军城</span>、滄<span class="jiazhu">府设饶安</span>、青<span class="jiazhu">府设东阳</span>四州傍海煮鹽，軍國之費，<span class="jiazhu">傍，步浪翻。</span>粗得周贍。<span class="jiazhu">粗，坐五翻。贍，而豔翻。</span>至是，東方連歲大稔，穀斛至九錢，山東之民稍復蘇息矣。<span class="jiazhu">史言高歡於兵荒之餘能紓民力。復，扶又翻，又如字。</span></p>
<p class="em2 strong"><span class="yinwen">17</span>東魏尙書令高澄尙靜帝妹馮翊長公主，生子孝琬，朝貴賀之，<span class="jiazhu">長，知兩翻。朝，直遙翻。</span>澄曰：<span class="yinhao">「此至尊之甥，先賀至尊。」</span>三日，帝<span class="jiazhu">元善见</span>幸其第，賜錦綵布絹萬匹。於是諸貴競致禮遺，<span class="jiazhu">遺，于季翻。</span>貨滿十室。</p>
<p class="em2 strong"><span class="yinwen">18</span>東魏臨淮王孝友表曰：<span class="yinhao">「令制百家為族，二十五家為閭，五家為比。百家之內有帥二十五，徵發皆免，苦樂不均，羊少狼多，復有蠶食，<span class="jiazhu">使狼將羊，羊雖眾，終為狼所噬，況羊少而狼多乎！諭族帥並緣侵漁閭帥，閭帥又侵漁比帥，比帥又侵漁其所領四家也。比，毘至翻。帥，所類翻。樂，音洛。少，詩沼翻。復，扶又翻。</span>此之為弊久矣。京邑諸坊，或七八百家唯一里正，二史，庶事無闕，而況外州乎！請依舊置三正之名不改，<span class="jiazhu">三正，即李沖建議所置三長。</span>而每閭止為二比，計族省十一<span class="jiaozhusup">〖章：甲十一行本「一」作「二」；乙十一行本同；張校同。〗</span>丁，貲絹、番兵，所益甚多。」</span>事下尙書，寢不行。<span class="jiazhu">貲絹，謂計貲輸絹。番兵，謂番代為兵。下，遐嫁翻。</span></p>
<p class="em2 strong"><span class="yinwen">19</span>安成<span class="jiazhu">江西省安福县</span>望族劉敬躬以妖術惑眾，人多信之。<span class="jiazhu">妖，於驕翻。考異曰：南史作「敬宮」。今從梁書。</span></p>
<p class="strong"><span class="section" id="title-7"><span data-head-description="" data-head-level="h4" data-head-title="大同八年">八年</span></span><span class="biaozhusup" data-rel="（壬戌、西元五四二年）"></span></p>
<p class="em2 strong"><span class="yinwen">1</span>春，正月，敬躬據郡<span class="jiazhu">安成郡，江西省安福县</span>反，改元永漢，署官屬，進攻廬陵<span class="jiazhu">江西省吉水县</span>，逼豫章<span class="jiazhu">江西省南昌市</span>。南方久不習兵，人情擾駭，豫章內史張綰募兵以拒之。綰，纘之弟也。</p>
<p class="em2 strong">二月，戊戌<span class="jiazhu">二</span>，江州<span class="jiazhu">府设寻阳</span>刺史湘東王繹遣司馬王僧辯、中兵曹子郢討敬躬，受綰節度。三月，戊辰<span class="jiazhu">二</span>，擒敬躬，送建康，斬之。僧辯，神念之子也，<span class="jiazhu">天監七年，王神念自魏來奔。</span>該博辯捷，器宇肅然，雖射不穿札，<span class="jiazhu">左傳：潘尪之黨養由基蹲甲而射之，徹七札焉。編甲如櫛齒相比曰札。</span>而志氣高遠。</p>
<p class="em2 strong"><span class="yinwen">2</span>魏<span class="jiazhu">都长安</span>初置六軍。</p>
<p class="em2 strong"><span class="yinwen">3</span>夏，四月，丙寅<span class="jiazhu">一</span>，東魏<span class="jiazhu">都邺城</span>使兼散騎常侍李繪來聘。繪，元忠之從子也。<span class="jiazhu">李元忠勸成高歡討爾朱之謀。從，才用翻。</span></p>
<p class="em2 strong"><span class="yinwen">4</span>東魏丞相歡朝于鄴。<span class="jiazhu">朝，直遙翻。</span>司徒孫騰坐事免；乙酉<span class="jiazhu">二十</span>，以彭城王韶錄尙書事，侍中廣陽王湛為太尉，尙書右僕射高隆之為司徒。初，太尉<span class="jiaozhusup">〖章：甲十一行本「尉」作「傅」；乙十一行本同；孔本同；張校同。〗</span>尉景與丞相歡同歸爾朱榮，<span class="jiazhu">見一百五十二卷大通二年。</span>其妻，歡之姊也，自恃勳戚，貪縱不法，為有司所劾，繫獄；歡三詣闕泣請，乃得免死，<span class="jiazhu">史言高歡為是使勳貴知有王法。劾，戶概翻，又戶得翻。</span>丁亥<span class="jiazhu">二十二</span>，降為驃騎大將軍、開府儀同三司。<span class="jiazhu">驃，匹妙翻。騎，奇寄翻。</span>歡往造之，景臥不起，大叫曰：<span class="yinhao">「殺我時趣邪！」</span><span class="jiazhu">造，七到翻。趣，讀曰促；後趣之同。</span>歡撫而拜謝之。辛卯<span class="jiazhu">二十六</span>，以庫狄干為太傅，以領軍將軍婁昭為大司馬，封祖裔為尙書右僕射。</p>
<p class="em2 strong">六月，甲辰<span class="jiazhu">十</span>，歡還晉陽<span class="jiazhu">山西省太原市</span>。</p>
<p class="em2 strong"><span class="yinwen">5</span>八月，庚戌<span class="jiazhu">十六</span>，東魏以開府儀同三司、吏部尙書侯景為兼尙書僕射、河南道大行臺，隨機訪討。<span class="jiazhu">既委景以備梁、魏，又使討叛貳，隨機則便宜從事，其任重矣。為侯景叛東魏張本。</span></p>
<p class="em2 strong"><span class="yinwen">6</span>魏以王盟為太保。</p>
<p class="em2 strong"><span class="yinwen">7</span>東魏丞相歡擊魏，入自汾<span class="jiazhu">府设兹氏城</span>、絳<span class="jiazhu">北绛郡•山西省翼城县</span>，連營四十里，丞相泰使王思政守玉壁<span class="jiazhu">山西省稷山县</span>以斷其道。<span class="jiazhu">斷，音短。後於玉壁置勳州。杜佑曰：玉壁城在絳州稷山縣西南十二里。</span>歡以書招思政曰：<span class="yinhao">「若降，當授以并州<span class="jiazhu">府晋阳</span>。」</span><span class="jiazhu">高歡以晉陽為根本，并州之任要重於諸州。降，戶江翻。</span>思政復書曰：<span class="yinhao">「可朱渾道元降，<span class="jiazhu">道元降見上卷元年。</span>何以不得？」</span></p>
<p class="em2 strong">冬，十月，己亥<span class="jiazhu">六</span>，歡圍玉壁，凡九日，遇大雪，士卒飢凍，多死者，遂解圍去。魏遣太子欽鎮蒲坂<span class="jiazhu">山西省永济县</span>。丞相泰出軍蒲坂，至皂莢<span class="jiazhu">山西省临猗县西南</span>，聞歡退渡汾，追之，不及。</p>
<p class="em2 strong">十一月，東魏以可朱渾道元為并州刺史。<span class="jiazhu">激於王思政之書也。</span></p>
<p class="em2 strong"><span class="yinwen">8</span>十二月，魏主<span class="jiazhu">元宝炬，本年三十六岁</span>狩於華陰<span class="jiazhu">陕西省华阴市</span>，大享將士，丞相泰帥諸將朝之。<span class="jiazhu">華，戶化翻。將，即亮翻。帥，讀曰率。朝，直遙翻。</span>起萬壽殿於沙苑<span class="jiazhu">陕西省大荔县南</span>北。</p>
<p class="em2 strong"><span class="yinwen">9</span>辛亥<span class="jiazhu">十九</span>，東魏遣兼散騎常侍楊斐來聘。<span class="jiazhu">考異曰：典略作「陽斐」。今從魏書紀。</span></p>
<p class="em2 strong"><span class="yinwen">10</span>孫冏<span class="jiazhu">在高州，州政府设高凉</span>、盧子雄<span class="jiazhu">在新州，州政府设新宁</span>討李賁，以春瘴方起，請待至秋；廣州<span class="jiazhu">府设番禺</span>刺史新渝侯映不許，<span class="jiazhu">吳立新喻縣，屬安成郡。「渝」當作「喻」。</span>武林侯諮又趣之。冏等至合浦<span class="jiazhu">越州州政府所在县•广西合浦县东北</span>，死者什六七，<span class="jiazhu">趣，讀曰促。瘴，之亮翻，熱病也。南方瘴熱，春氣深則瘴起，梁之者必死，軍行尤畏之。</span>眾潰而歸。映，憺之子也。<span class="jiazhu">始興王憺，上弟也。憺，徒敢翻，又徒濫翻。</span>武林侯諮奏冏及子雄與賊交通，逗留不進，<span class="jiazhu">萧衍，本年七十九岁</span>敕於廣州賜死。子雄弟子略、子烈、主帥廣陵<span class="jiazhu">江苏省扬州市</span>杜天合及弟僧明、新安<span class="jiazhu">浙江省淳安县</span>周文育等帥子雄之眾攻廣州，欲殺映、諮，為子雄復冤。<span class="jiazhu">主帥，所類翻。等帥，讀曰率；下同。為，于偽翻。</span>西江<span class="jiazhu">珠江</span>督護、高要<span class="jiazhu">广东省肇庆市</span>太守吳興<span class="jiazhu">浙江省湖州市</span>陳霸先帥精甲三千救之，<span class="jiazhu">高要縣，漢屬蒼梧，梁置高要郡，隋為高要縣，端州治所。元和郡縣志曰：端州當西江口，入廣西要道。祝穆曰：西江源出邕州，經潯、融、象、柳等州，入封州界，合桂江。漢武帝自巴、蜀發夜郎兵下牂柯江，會番禺，即此水。蕭子顯曰：廣州統內西、南二江，川源深遠，別置督護，專征討之任。</span>大破子略等，殺天合，擒僧明、文育。霸先以僧明、文育驍勇過人，釋之，以為主帥。<span class="jiazhu">驍，堅堯翻。</span>詔以霸先為直閤將軍。<span class="jiazhu">陳霸先事始此。</span></p>
<p class="em2 strong"><span class="yinwen">11</span>魏丞相泰妻馮翊公主，生子覺。</p>
<p class="em2 strong"><span class="yinwen">12</span>東魏以光州<span class="jiazhu">府设东莱</span>刺史李元忠為侍中。元忠雖處要任，<span class="jiazhu">處，昌呂翻。</span>不以物務干懷，唯飲酒自娛。丞相歡欲用為僕射，世子澄言其放達常醉，不可委以臺閣。其子搔聞之，請節酒，<span class="jiazhu">搔，蘇遭翻。</span>元忠曰：<span class="yinhao">「我言作僕射不勝飲酒樂，<span class="jiazhu">樂，音洛。</span>爾愛僕射，宜勿飲酒。」</span></p>
<p class="strong"><span class="section" id="title-8"><span data-head-description="" data-head-level="h4" data-head-title="大同九年">九年</span></span><span class="biaozhusup" data-rel="（癸亥、西元五四三年）"></span></p>
<p class="em2 strong"><span class="yinwen">1</span>春，正月，壬戌<span class="jiazhu">一</span>，東魏<span class="jiazhu">都邺城</span>大赦，改元武定。</p>
<p class="em2 strong"><span class="yinwen">2</span>東魏御史中尉高仲密取吏部郎崔暹之妹，既而棄之，由是與暹有隙。仲密選用御史，多其親戚鄉黨，高澄奏令改選；暹方為澄所寵任，仲密疑其搆己，愈恨之。忡密後妻李氏<span class="jiazhu">李昌仪</span>豔而慧，<span class="jiazhu">崔暹之妹既去，李氏繼室，故曰後妻。</span>澄見而悅之，李氏不從，衣服皆裂，以告仲密，仲密益怨。尋出為北豫州刺史，<span class="jiazhu">北豫州治虎牢河南省荥阳市汜水镇西。</span>陰謀外叛。丞相歡疑之，遣鎮城奚壽興典軍事，<span class="jiazhu">鎮城之職猶防城都督。</span>仲密但知民務。仲密置酒延壽興，伏壯士，執之，</p>
<p class="em2 strong">二月，壬申<span class="jiazhu">十二</span>，以虎牢叛，降魏<span class="jiazhu">都长安</span>。<span class="jiazhu">降，戶江翻。</span>魏以仲密為侍中、司徒。</p>
<p class="em2 strong">歡以仲密之叛由崔暹，將殺之，高澄匿暹，為之固請，<span class="jiazhu">為，于偽翻；下為之同。</span>歡曰：<span class="yinhao">「我匄其命，<span class="jiazhu">匄，居大翻，又居曷翻。</span>須與苦手。」</span><span class="jiazhu">言必痛杖之也。</span>澄乃出暹，而謂大行臺都官郎陳元康曰：<span class="yinhao">「卿使崔暹得杖，勿復相見。」</span><span class="jiazhu">復，扶又翻。</span>元康為之言於歡曰：<span class="jiazhu">為，于偽翻。</span><span class="yinhao">「大王方以天下付大將軍，大將軍有一崔暹不能免其杖，父子尙爾，況於他人！」</span>歡乃釋之。</p>
<p class="em2 strong">高季式在永安戍<span class="jiazhu">山西省霍州市</span>，<span class="jiazhu">永安縣，古彘邑也，漢屬河東郡，後漢順帝改曰永安縣。魏收志曰：建義元年置永安郡，治永安城，屬晉州。時季式罷晉州，戍之。隋廢永安郡，改為霍邑縣。</span>仲密遣信報之；季式走告歡，歡待之如舊。</p>
<p class="em2 strong">魏丞相泰帥諸軍以應仲密，<span class="jiazhu">帥，讀曰率。</span>以太子少傅李遠為前驅，至洛陽，遣開府儀同三司于謹攻柏谷<span class="jiazhu">河南省偃师县东南</span>，拔之；</p>
<p class="em2 strong">三月，壬申<span class="jiazhu">二</span>，<span class="jiaozhusup">〖嚴：「申」改「辰」。〗</span>圍河橋南城。</p>
<p class="em2 strong">東魏丞相歡將兵十萬至河北，<span class="jiazhu">將，即亮翻。</span>泰退軍瀍上，縱火船於上流以燒河橋；斛律金使行臺郎中張亮以小艇百餘載長鎖，伺火船將至，以釘釘之，<span class="jiazhu">艇，徒鼎翻，小船也。伺，相吏翻。上釘，音丁。下釘，丁定翻。</span>引鎖向岸，橋遂獲全。</p>
<p class="em2 strong">歡渡河，據邙山<span class="jiazhu">洛阳城北</span>為陳，不進者數日。泰留輜重於瀍曲，<span class="jiazhu">陳，讀曰陣。重，直用翻。「瀍曲」，或作「瀍西」。</span>夜，登邙山以襲歡。候騎白歡曰：<span class="yinhao">「賊距此四十餘里，蓐食乾飯而來。」</span>歡曰：<span class="yinhao">「自當渴死！」</span>乃正陣以待之。<span class="jiazhu">歡欲堅陣以持之，待其疲渴而後戰，故云然。乾，音干。</span>戊申<span class="jiazhu">十八</span>，黎明，泰軍與歡軍遇。東魏彭樂以數千騎為右甄，<span class="jiazhu">甄，稽延翻。</span>衝魏軍之北垂，所向奔潰，遂馳入魏營。人告彭樂叛，歡甚怒。俄而西北塵起，樂使來告捷，<span class="jiazhu">使，疏吏翻。</span>虜魏侍中、開府儀同三司、大都督臨洮王柬、蜀郡王榮宗、江夏王昇、鉅鹿王闡、譙郡王亮、詹事趙善及督將僚佐四十八人。<span class="jiazhu">夏，戶雅翻。</span>諸將乘勝擊魏，大破之，斬首三萬餘級。<span class="jiazhu">洮，土刀翻。將，即亮翻。考異曰：北齊書云，「俘斬六萬級。」今從北史彭樂傳。</span></p>
<p class="em2 strong">歡使彭樂追泰，泰窘，<span class="jiazhu">窘，巨隕翻。</span>謂樂曰：<span class="yinhao">「汝非彭樂邪？癡男子！今日無我，明日豈有汝邪！何不急還營，收汝金寶！」</span>樂從其言，獲泰金帶一囊以歸，言於歡曰：<span class="yinhao">「黑獺漏刃，破膽矣！」</span>歡雖喜其勝而怒其失泰，令伏諸地，親捽其頭，連頓之，<span class="jiazhu">捽，昨沒翻；捽持其髻也。</span>并數以沙苑之敗，<span class="jiazhu">事見上卷三年。數，所具翻。</span>舉刃將下者三，噤齘良久。<span class="jiazhu">噤齘，切齒怒也。噤，直禁翻，亦作䫴。齘，胡介翻。</span>樂曰：<span class="yinhao">「乞五千騎，復為王取之。」</span><span class="jiazhu">復，扶又翻。為，于偽翻。</span>歡曰：<span class="yinhao">「汝縱之何意，而言復取邪？」</span><span class="jiazhu">復，扶又翻；下日復同。</span>命取絹三千匹壓樂背，因以賜之。<span class="jiazhu">為歡屬其子澄，令防彭樂張本。</span></p>
<p class="em2 strong">明日，復戰，泰為中軍，中山公趙貴為左軍，領軍若于<span class="jiaozhusup">〖章：甲十一行本「于」作「干」；乙十一行本同；下同；孔本同；張校同；退齋校同。〗</span>惠等為右軍。<span class="jiazhu">令狐德棻曰：若干之先與魏俱起，以國為姓。魏書官氏志，內入諸姓有若干氏。「于」作「干」。孫愐曰：若，人者翻。</span>中軍、右軍合擊東魏，大破之，悉俘其步卒。歡失馬，赫連陽順下馬以授歡。歡上馬走，從者步騎七人，<span class="jiazhu">上，時掌翻。從，才用翻。</span>追兵至，親信都督尉興慶曰：<span class="yinhao">「王速去，興慶腰有百箭，足殺百人。」</span>歡曰：<span class="yinhao">「事濟，以爾為懷州<span class="jiazhu">府设野王</span>刺史；<span class="jiazhu">魏收志：天安二年，置懷州於河內，太和八年罷，天平初復置，領河內、武德二郡。</span>若死，用爾子。」</span>興慶曰：<span class="yinhao">「兒少，願用兄。」</span>歡許之。<span class="jiazhu">少，詩沼翻。</span>興慶拒戰，矢盡而死。<span class="jiazhu">考異曰：典略作「尉興敬」。今從北齊書、北史。</span></p>
<p class="em2 strong">東魏軍士有逃奔魏者，告以歡所在，<span class="jiazhu">考異曰：周賀拔勝傳云：「太祖見齊神武旗鼓，識之。」今從典略。</span>泰募勇敢三千人，皆執短兵，配大都督賀拔勝以攻之。勝識歡於行間，<span class="jiazhu">行，戶剛翻。</span>執槊與十三騎逐之，馳數里，槊刃垂及，<span class="jiazhu">槊，色角翻。</span>因字之曰：<span class="yinhao">「賀六渾，賀拔破胡必殺汝！」</span>歡氣殆絕，河州<span class="jiazhu">府设枹罕</span>刺史劉洪徽從傍射勝，中其二騎，<span class="jiazhu">河州時屬西魏境，東魏使劉洪徽遙領刺史耳。射，而亦翻；下同。中，竹仲翻。</span>武衛將軍段韶射勝馬，斃之，比副馬至，<span class="jiazhu">比，必利翻。</span>歡已逸去。勝歎曰：<span class="yinhao">「今日不執弓矢，天也！」</span></p>
<p class="em2 strong">魏南郢州刺史耿令貴，大呼，獨入敵中，<span class="jiazhu">魏收志：梁置南郢州，治赤石關，領定城、光城、邊城郡。五代志：光州定城縣，後齊置南郢州。非西魏境也，耿令貴亦遙領刺史耳。呼，火故翻。</span>鋒刃亂下，人皆謂已死，俄奮刀而還。<span class="jiazhu">還，從宣翻，又如字。</span>如是數四，當令貴前者死傷相繼，乃謂左右曰：<span class="yinhao">「吾豈樂殺人！<span class="jiazhu">樂，音洛。</span>壯士除賊，不得不爾。若不能殺賊，又不為賊所傷，何異逐坐人也！」</span><span class="jiazhu">逐坐人，指當時持文墨議論者，但能相隨逐坐談而坐食也。</span></p>
<p class="em2 strong">左軍趙貴等五將戰不利，東魏兵復振，<span class="jiazhu">復，扶又翻。</span>泰與戰，又不利。會日暮，魏兵遂遁，東魏兵追之；獨孤信、于謹收散卒自後擊之，追兵驚擾，魏諸軍由是得全。若于惠夜引去，東魏兵追之；惠徐下馬，顧命廚人營食，食畢，謂左右曰：<span class="yinhao">「長安死，此中死，有以異乎？」</span>乃建旗鳴角，收散卒徐還，追騎疑有伏兵，不敢逼。泰遂入關<span class="jiazhu">潼关</span>，屯渭上。</p>
<p class="em2 strong">歡進至陝<span class="jiazhu">河南省三门峡</span>，<span class="jiazhu">陝，失冉翻。</span>泰遣開府儀同三司達奚武等拒之。行臺郎中封子繪言於歡曰：<span class="yinhao">「混壹東西，正在今日。昔魏太祖<span class="jiazhu">曹操</span>平漢中<span class="jiazhu">陕西省汉中市</span>，不乘勝取巴、蜀，<span class="jiazhu">事見六十七卷漢獻帝建安二十年。</span>失在遲疑，後悔無及。願大王不以為疑。」</span>歡深然之，集諸將議進止，咸以為<span class="yinhao">「野無青草，人馬疲瘦，不可遠追。」</span>陳元康曰：<span class="yinhao">「兩雄交爭，歲月已久。今幸而大捷，天授我也，時不可失，當乘勝追之。」</span>歡曰：<span class="yinhao">「若遇伏兵，孤何以濟？」</span>元康曰：<span class="yinhao">「王前沙苑失利，彼尙無伏；今奔敗若此，何能遠謀！若捨而不追，必成後患。」</span>歡不從，<span class="jiazhu">為歡悔不用陳元康之言張本。余謂邙山之戰，蓋俱傷而兩敗，宇文泰雖力屈而遁，高歡之氣亦衰矣，安敢復深入乎！</span>使劉豐生將數千騎追泰，遂東歸。</p>
<p class="em2 strong">泰召王思政於玉壁<span class="jiazhu">山西省稷山县</span>，將使鎮虎牢，未至而泰敗，乃使守恆農<span class="jiazhu">西恒农•河南省灵宝县东北</span>。<span class="jiazhu">恆，戶登翻。</span>思政入城，令開門解衣而臥，慰勉將士，示不足畏。後數日，劉豐生至城下，憚之，不敢進，引軍還。思政乃脩城郭，起樓櫓，營農田，積芻粟，由是恆農始有守禦之備。</p>
<p class="em2 strong">丞相泰求自貶，魏主<span class="jiazhu">元宝炬，本年三十七岁</span>不許。是役也，魏諸將皆無功，唯耿令貴與太子武衛率王胡仁、<span class="jiazhu">魏蓋改東宮武衛將軍為武衛率。</span>都督王文達力戰功多。泰欲以雍<span class="jiazhu">京畿</span>、岐<span class="jiazhu">府设雍县</span>、北雍<span class="jiazhu">府设华原</span>三州授之，以州有優劣，使探籌取之，<span class="jiazhu">雍，於用翻。探，吐南翻。</span>仍賜胡仁名勇，令貴名豪，文達名傑，用彰其功。於是廣募關、隴豪右以增軍旅。</p>
<p class="em2 strong">高仲密之將叛也，陰遣人扇動冀州<span class="jiazhu">府设信都</span>豪傑，使為內應，<span class="jiazhu">高乾兄弟本起兵於信都，仲密故扇動其豪傑，使為應於河北。</span>東魏遣高隆之馳驛慰撫，由是得安。高澄密書與隆之曰：<span class="yinhao">「仲密枝黨與之俱西者，宜悉收其家屬，以懲將來。」</span>隆之以為恩旨既行，理無追改，若復收治，<span class="jiazhu">復，扶又翻。治，直之翻。</span>示民不信，脫致驚擾，所虧不細，乃啟丞相歡而罷之。</p>
<p class="em2 strong"><span class="yinwen">3</span>以太子詹事謝舉為尙書僕射。</p>
<p class="em2 strong"><span class="yinwen">4</span>夏，四月，林邑<span class="jiazhu">越南中部</span>王攻李賁，賁將范脩破林邑於九德<span class="jiazhu">德州州政府所在县•越南荣市</span>。<span class="jiazhu">吳分九真立九德郡。五代志曰：日南郡九德縣，梁置德州。將，即亮翻。</span></p>
<p class="em2 strong"><span class="yinwen">5</span>清水<span class="jiazhu">甘肃省清水县</span>氐酋李鼠仁，<span class="jiazhu">清水縣，漢屬天水郡，晉屬略陽郡。五代志曰：後魏置清水郡，隋廢郡為縣，屬秦州。酋，慈秋翻。</span>乘魏之敗，據險作亂；隴右<span class="jiazhu">甘肃省南部</span>大都督獨孤信屢遣軍擊之，不克。丞相泰遣典籤天水<span class="jiazhu">甘肃省天水市</span>趙昶往諭之，諸酋長聚議，<span class="jiazhu">長，知兩翻。</span>或從或否；其不從者欲加刃於昶，昶神色自若，辭氣逾厲，鼠仁感悟，遂相帥降。<span class="jiazhu">帥，讀曰率。降，戶江翻。</span>氐酋梁道顯叛，泰復遣昶諭降之，<span class="jiazhu">酋，慈秋翻。復，扶又翻；下州復同。</span>徙其豪帥四千<span class="jiaozhusup">〖章：甲十一行本「千」作「十」；乙十一行本同；孔本同。〗</span>餘人并部落於華州<span class="jiazhu">府设武乡</span>，<span class="jiazhu">帥，所類翻。華，戶化翻。</span>泰即以昶為都督，使領之。</p>
<p class="em2 strong"><span class="yinwen">6</span>泰使諜潛入虎牢，令守將魏光固守，<span class="jiazhu">諜，徒協翻。將，即亮翻。</span>侯景獲之，改其書云：<span class="yinhao">「宜速去。」</span>縱諜入城，光宵遁。景獲高仲密妻子送鄴，北豫、洛二州復入于東魏。</p>
<p class="em2 strong">五月，壬辰<span class="jiazhu">三</span>，東魏以克復虎牢，降死罪已下囚，唯不赦高仲密家。丞相歡以高乾有義勳，<span class="jiazhu">謂起兵於信都以奉歡也。</span>高昂死王事，<span class="jiazhu">謂戰死於河陽也。</span>季式先自告，<span class="jiazhu">謂先自永安戍奔告歡也。</span>皆為之請免其從坐。<span class="jiazhu">為，于偽翻。</span>仲密妻李氏<span class="jiazhu">李昌仪</span>當死，高澄盛服見之，曰：<span class="yinhao">「今日何如？」</span>李氏默然，遂納之。<span class="jiazhu">高澄以漁色，使宗勳外叛，其父幾死於兵，長惡不悛，衒服以誘納之，他日楊燕之禍，叔姪相屠，釁由李氏，豈天也邪！</span>乙未<span class="jiazhu">六</span>，以侯景為司空。<span class="jiazhu">賞平虎牢之功也。</span></p>
<p class="em2 strong"><span class="yinwen">7</span>秋，七月，魏大赦。以王盟為太傅，廣平王贊為司空。</p>
<p class="em2 strong"><span class="yinwen">8</span>八月，乙丑<span class="jiazhu">八</span>，東魏以汾州刺史斛律金為大司馬。</p>
<p class="em2 strong"><span class="yinwen">9</span>東魏遣兼散騎常侍李渾等來聘。</p>
<p class="em2 strong"><span class="yinwen">10</span>冬，十一月，甲午<span class="jiazhu">八</span>，東魏主<span class="jiazhu">元善见</span>狩于西山<span class="jiazhu">河北省邯郸市西</span>；<span class="jiazhu">鄴西無山，蓋邯鄲之西山也。</span>乙巳<span class="jiazhu">十九</span>，還宮。高澄啟解侍中，東魏主以其弟并州刺史太原公洋代之。</p>
<p class="em2 strong"><span class="yinwen">11</span>丞相歡築長城於肆州<span class="jiazhu">府设九原</span>北山<span class="jiazhu">山西省宁武县西南管涔山</span>，西自馬陵<span class="jiazhu">应在山西省神池县南</span>，東至土墱<span class="jiazhu">山西省宁武县东</span>，<span class="jiazhu">馬陵蓋東魏置戍之地。九域志：代州崞縣有土墱寨。「墱」北史作「隥」，音丁鄧翻。</span>四十日罷。</p>
<p class="em2 strong"><span class="yinwen">12</span>魏諸牧守共謁丞相泰，泰命河北<span class="jiazhu">山西省平陆县</span>太守裴俠別立，<span class="jiazhu">魏收志：河北郡屬陝州，本漢、晉河東郡之河北縣地也；隋廢郡復為縣，屬河東郡。守，式又翻。俠，戶頰翻。</span>謂諸牧守曰：<span class="yinhao">「裴俠清慎奉公，為天下最，有如俠者，可與俱立！」</span>眾默然，無敢應者。泰乃厚賜俠，朝野歎服，號為<span class="yinhao">「獨立君」</span>。<span class="jiazhu">朝，直遙翻；下同。</span></p>
<p class="strong"><span class="section" id="title-9"><span data-head-description="" data-head-level="h4" data-head-title="大同十年">十年</span></span><span class="biaozhusup" data-rel="（甲子、西元五四四年）"></span></p>
<p class="em2 strong"><span class="yinwen">1</span>春，正月，李賁<span class="jiazhu">在越南北部</span>自稱越帝，置百官，改元大<span class="jiaozhusup">〖章：甲十一行本「大」作「天」；乙十一行本同；孔本同；熊校同。〗</span>德。</p>
<p class="em2 strong"><span class="yinwen">2</span>三月，癸巳<span class="jiazhu">九</span>，東魏<span class="jiazhu">都邺城</span>丞相歡巡行冀<span class="jiazhu">府设信都</span>、定<span class="jiazhu">府设中山</span>二州，<span class="jiazhu">行，下孟翻。</span>校河北戶口損益，因朝于鄴。</p>
<p class="em2 strong"><span class="yinwen">3</span>甲午<span class="jiazhu">十</span>，上<span class="jiazhu">萧衍，本年八十一岁</span>幸蘭陵<span class="jiazhu">南兰陵•江苏省镇江市境</span>，謁建寧陵<span class="jiazhu">江苏省常州市西北</span>，使太子入守京城；辛丑<span class="jiazhu">十七</span>，謁脩陵<span class="jiazhu">江苏省常州市西北</span>。<span class="jiazhu">晉置南東海郡於京口，南蘭陵郡於延陵。建寧陵，梁紀曰建陵，皇妣張皇后张尙柔陵也。脩陵，皇后郗氏郗徽陵也。</span></p>
<p class="em2 strong"><span class="yinwen">4</span>丙午<span class="jiazhu">二十二</span>，東魏以開府儀同三司孫騰為太保。</p>
<p class="em2 strong"><span class="yinwen">5</span>己酉<span class="jiazhu">二十五</span>，上幸京口<span class="jiazhu">江苏省镇江市</span>城北固樓，更名北顧；<span class="jiazhu">鎮江府圖經曰：京口城因山為壘，緣江為境。爾雅，丘絕高曰京，故曰京口。又府治東五里有京峴山，京口得名以此。北固山在府北一里，迴嶺下臨長江，即府治所據及甘露寺基。蕭正義傳曰：京城之西有別嶺入江，高數十丈，三面臨水，號曰北固，蔡謨起樓其上以置軍實，帝登望久之，曰：「此嶺不足須固守，然於京口實乃壯觀，於是改曰北顧。」</span>庚戌<span class="jiazhu">二十六</span>，幸回賓亭<span class="jiazhu">京口城东</span>，宴鄉里故老及所經近縣迎候者，少長數千人，<span class="jiazhu">少，詩照翻。長，知兩翻。</span>各賚錢二千。</p>
<p class="em2 strong"><span class="yinwen">6</span>壬子<span class="jiazhu">二十八</span>，東魏以高澄<span class="jiazhu">本年二十三岁</span>為大將軍、領中書監，元弼為錄尙書事，左僕射司馬子如為尙書令，侍中高洋為左僕射。</p>
<p class="em2 strong">丞相歡多在晉陽<span class="jiazhu">山西省太原市</span>，孫騰、司馬子如、高岳、高隆之，皆歡之親黨也，委以朝政，<span class="jiazhu">朝，直遙翻。</span>鄴中謂之四貴，其權勢熏灼中外，率多專恣驕貪。歡欲損奪其權，故以澄為大將軍、領中書監，移門下機事總歸中書，<span class="jiazhu">門下省眾事，侍中、給事中等掌之；今高歡移而總歸中書，所以重澄之權。</span>文武賞罰皆稟於澄。</p>
<p class="em2 strong">孫騰見澄，不肯盡敬，澄叱左右牽下於牀，築以刀環，立之門外。太原公洋於澄前拜高隆之，呼為叔父；澄怒，罵之。<span class="jiazhu">隆之本洛陽人，歡命為弟，故洋以叔父呼之。</span>歡謂群公曰：<span class="yinhao">「兒子浸長，<span class="jiazhu">長，知兩翻。</span>公宜避之。」</span>於是公卿以下，見澄無不聳懼。庫狄干，澄姑之壻也，<span class="jiazhu">干娶歡妹。</span>自定州來謁，立於門外，三日乃得見。</p>
<p class="em2 strong">澄欲置腹心於東魏主<span class="jiazhu">元善见，本年二十一岁</span>左右，擢中兵參軍崔季舒為中書侍郎。澄每進書於帝，有所諫請，或文辭繁雜，季舒輒脩飾通之。帝報澄父子之語，常與季舒論之，曰：<span class="yinhao">「崔中書，我乳母也。」</span>季舒，挺之從子也。<span class="jiazhu">從，才用翻。</span></p>
<p class="em2 strong"><span class="yinwen">7</span>夏，四月，乙卯<span class="jiazhu">一</span>，上還自蘭陵。</p>
<p class="em2 strong"><span class="yinwen">8</span>五月，甲申朔<span class="jiazhu">一</span>，魏<span class="jiazhu">都西安。元宝炬，本年三十八岁</span>丞相泰<span class="jiazhu">时驻华州</span>朝于長安。<span class="jiazhu">朝，直遙翻。</span></p>
<p class="em2 strong"><span class="yinwen">9</span>甲午<span class="jiazhu">十一</span>，東魏遣散騎常侍魏季景來聘。季景，收之族叔也。</p>
<p class="em2 strong"><span class="yinwen">10</span>尙書令何敬容妾弟盜官米，以書屬領軍河東王譽；<span class="jiazhu">屬，之欲翻。</span>丁酉<span class="jiazhu">十四</span>，敬容坐免官。</p>
<p class="em2 strong"><span class="yinwen">11</span>東魏廣陽王湛卒。</p>
<p class="em2 strong"><span class="yinwen">12</span>魏琅琊貞獻公賀拔勝諸子在東者，丞相歡盡殺之，<span class="jiazhu">脩邙山之怨也。</span>勝憤恨發疾而卒。丞相泰常謂人曰：<span class="yinhao">「諸將對敵神色皆動，唯賀拔公臨陳如平時，<span class="jiazhu">陳，讀曰陣。</span>真大勇也。」</span></p>
<p class="em2 strong"><span class="yinwen">13</span>秋，七月，魏更權衡度量，<span class="jiazhu">更，工衡翻。</span>命尙書蘇綽損益三十六條之制，總為五卷，頒行之。<span class="jiazhu">二十四條并新制十二條，總為三十六條。二十四條見上卷大同元年。</span>搜簡賢才為牧守令長，皆依新制而遣焉。<span class="jiazhu">守，手又翻。長，知兩翻。</span>數年之間，百姓便之。</p>
<p class="em2 strong"><span class="yinwen">14</span>魏自正光以後，政刑弛縱，在位多貪汙。丞相歡啟以司州中從事宋遊道為御史中尉，<span class="jiazhu">五代志：後齊司州置牧，屬官有別駕從事史、治中從事史。</span>澄固請以吏部郎崔暹為之，以遊道為尙書左丞。澄謂暹、遊道曰：<span class="yinhao">「卿一人處南臺，一人處北省。<span class="jiazhu">處，昌呂翻。御史臺謂之南臺，尙書省謂之北省。杜佑曰：御史臺在宮闕西南，故名南臺。尙書省在北，故曰北省。</span>當使天下肅然。」</span>暹選畢義雲等為御史，時稱得人。義雲，眾敬之曾孫也。<span class="jiazhu">宋明帝初，畢眾敬降魏。</span></p>
<p class="em2 strong">澄欲假暹威勢，諸公在坐，<span class="jiazhu">坐，徂臥翻。</span>令暹後至，通名，高視徐步，兩人挈裾而入；澄分庭對揖，暹不讓而坐，觴再行，即辭去。澄留之食，暹曰：<span class="yinhao">「適受敕在臺檢校。」</span>遂不待食而去，澄降階送之。他日，澄與諸公出，之東山，<span class="jiazhu">時於鄴都治東山，為遊宴之地。</span>遇暹於道，前驅為赤棒所擊，澄回馬避之。</p>
<p class="em2 strong">尙書令司馬子如以丞相歡故人，當重任，意氣自高，與太師咸陽王坦黷貨無厭；<span class="jiazhu">厭，於鹽翻。</span>暹前後彈子如、坦及并州刺史可朱渾道元等罪狀，無不極筆。宋遊道亦劾子如、坦及太保孫騰、司徒高隆之、司空侯景、尙書元羨等。<span class="jiazhu">劾，戶概翻，又戶得翻。</span>澄收子如繫獄，一宿，髮盡白，辭曰：<span class="yinhao">「司馬子如從夏州策杖投相王，<span class="jiazhu">中大通四年，歡破爾朱氏，召子如於南岐州，蓋雍、華路阻，取道夏州東歸也。夏，戶雅翻。</span>王給露車一乘，<span class="jiazhu">乘，繩證翻。</span>觠牸牛犢，<span class="jiazhu">觠，巨員翻，曲角也。牸，音字。</span>犢在道死，唯觠角存，此外皆取之於人。」</span>丞相歡以書敕澄曰：<span class="yinhao">「司馬令，吾之故舊，汝宜寬之。」</span>澄駐馬行街，出子如，脫其鎖；子如懼曰：<span class="yinhao">「非作事邪？」</span><span class="jiazhu">懼澄殺之也。</span></p>
<p class="em2 strong">八月，癸酉<span class="jiazhu">二十一</span>，削子如官爵。</p>
<p class="em2 strong">九月，甲申<span class="jiazhu">三</span>，以濟陰王暉業為太尉；<span class="jiazhu">濟，子禮翻。</span>太師咸陽王坦以王還第，<span class="jiazhu">罷太師也。</span>元羨等皆免官，其餘死黜者甚眾。久之，歡見子如，哀其憔悴，<span class="jiazhu">憔，慈消翻。悴，秦醉翻。</span>以膝承其首，親為擇蝨，<span class="jiazhu">為，于偽翻。蝨，色櫛翻。</span>賜酒百缾，羊五百口，米五百石。<span class="jiazhu">澄繩之以公法，歡接之以舊恩，此其父子駕御勳貴之術也。</span></p>
<p class="em2 strong">高澄對諸貴極言褒美崔暹，且戒屬之。<span class="jiazhu">屬，之欲翻。</span>丞相歡書與鄴下諸貴曰：<span class="yinhao">「崔暹居憲臺，咸陽王、司馬令皆吾布衣之舊，尊貴親暱，無過二人，<span class="jiazhu">暱，尼質翻。過，工禾翻。</span>同時獲罪，吾不能救，諸君其慎之！」</span></p>
<p class="em2 strong">宋遊道奏駁尙書違失數百條，省中豪吏王儒之徒並鞭斥之，令、僕已下皆側目。<span class="jiazhu">駁，北角翻。</span>高隆之誣遊道有不臣之言，罪當死。給事黃門侍郎楊愔曰：<span class="yinhao">「畜狗求吠；<span class="jiazhu">愔，於今翻。畜，許竹翻，養也。</span>今以數吠殺之，恐將來無復吠狗。」</span><span class="jiazhu">復，扶又翻。</span>遊道竟坐除名。澄謂遊道曰：<span class="yinhao">「卿早從我向并州，不爾，彼經略殺卿。」</span>遊道從澄至晉陽，以為大行臺吏部。<span class="jiazhu">「部」下當有「郎」字。</span></p>
<p class="em2 strong"><span class="yinwen">15</span>己丑<span class="jiazhu">八</span>，大赦。</p>
<p class="em2 strong"><span class="yinwen">16</span>東魏以喪亂之後，戶口失實，傜賦不均，<span class="jiazhu">喪，息浪翻。</span></p>
<p class="em2 strong">冬，十月，丁巳<span class="jiazhu">六</span>，以太保孫騰、大司徒高隆之<span class="jiazhu">魏、齊官制，司徒未嘗加「大」，「大」字衍。</span>為括戶大使，分行諸州，<span class="jiazhu">使，疏吏翻。行，下孟翻。</span>得無籍之戶六十餘萬，僑居者皆勒還本屬。</p>
<p class="em2 strong">十一月，甲申<span class="jiazhu">四</span>，以高隆之錄尙書事，以前大司馬婁昭為司徒。</p>
<p class="em2 strong"><span class="yinwen">17</span>庚子<span class="jiazhu">二十</span>，東魏主<span class="jiazhu">元善见</span>祀圜丘。</p>
<p class="em2 strong"><span class="yinwen">18</span>東魏丞相歡襲擊山胡，破之，<span class="jiazhu">山胡，即汾州山西省西部山中稽胡也。</span>俘萬餘戶，分配諸州。</p>
<p class="em2 strong"><span class="yinwen">19</span>是歲，東魏以散騎常侍魏收兼中書侍郎，脩國史。自梁、魏通好，<span class="jiazhu">好，呼到翻。</span>魏書每云：<span class="yinhao">「想彼境內寧靜，此率土安和。」</span>上<span class="jiazhu">元善见</span>復書，去<span class="yinhao">「彼」</span>字而已。收始定書云：<span class="yinhao">「想境內清晏，今萬里安和。」</span>上亦效之。</p> 



</div></body></html>