<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第五十二·漢紀四十四·孝順皇帝下·孝沖皇帝</title></head><body><div id="text">





<h1><span class="section" id="title-1"><span data-head-description="" data-head-level="h2" data-head-title="漢紀四十四">漢紀四十四</span></span></h1>
<p><span class="jiazhu">起閼逢閹茂，盡旃蒙作噩，凡十二年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝順皇帝下">孝順皇帝下</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="陽嘉三年">陽嘉三年</span></span><span class="biaozhusup" data-rel="（甲戌、西元一三四年）"></span></p>
<p class="em2 strong"><span class="yinwen">1</span>夏，四月，車師後部司馬率後王加特奴<span class="jiaozhusup">〖章：甲十六行本「奴」下有「等」字；乙十一行本同；孔本同。〗</span>掩擊北匈奴於閶吾陸谷，<span class="jiazhu">閶，音昌。</span>大破之；獲單于母。</p>
<p class="em2 strong"><span class="yinwen">2</span>五月，戊戌，詔以春夏連旱，赦天下。上親自露坐德陽殿東廂請雨。<span class="jiazhu">按范《書·桓帝紀》：德陽殿在北宮掖庭中。</span>以尙書周舉才學優深，特加策問。舉對曰：<span class="yinhao">「臣聞陰陽閉隔，則二氣否塞。<span class="jiazhu">否，皮鄙翻。塞，悉則翻。</span>陛下廢文帝、光武之法，而循亡秦奢侈之欲，內積怨女，外有曠夫。自枯旱以來，彌歷年歲，未聞陛下改過之效，徒勞至尊暴露風塵，誠無益也，<span class="jiazhu">謂露坐無益。</span>陛下但務其華，不尋其實，猶緣木希魚，欲行求前。<span class="jiazhu">賢曰：緣木求魚，《孟子》之文。《韓詩外傳》曰：夫明鏡所以照形，往古所以知今。惡知往古之所以危亡，無異卻行而求達於前人也。</span>誠宜推信革政，崇道變惑，出後宮不御之女，除太官重膳之費。《易傳》曰：『陽感天不旋日。』<span class="jiazhu">《易稽覽圖·中孚傳》曰：陽感天不旋日，諸侯不旋時，大夫不過朞。鄭玄《註》云：陽者，天子。爲善一日，天立應以善；爲惡一日，天立應以惡。一說，不旋時立應之。重，直龍翻。傳，直戀翻。</span>惟陛下留神裁察！」</span>帝復召舉面問得失，舉對以<span class="yinhao">「宜愼官人，去貪汙，遠佞邪。」</span><span class="jiazhu">復，扶又翻。去，羌呂翻。遠，于願翻。</span>帝曰：<span class="yinhao">「官貪汙、佞邪者爲誰乎？」</span>對曰：<span class="yinhao">「臣從下州超備機密，<span class="jiazhu">舉自冀州刺史徵拜尙書。</span>不足以別羣臣。然公鄕大臣數有直言者，忠貞也；<span class="jiazhu">別，彼列翻。數，所角翻。</span>阿諛苟容者，佞邪也。」</span></p>
<p class="em2 strong">太史令張衡亦上疏言：<span class="yinhao">「前年京師地震土裂，裂者，威分；震者，民擾也。竊懼聖思厭倦，制不專己，恩不忍割，與衆共威。威不可分，德不可共。願陛下思惟所以稽古率舊，勿使刑德八柄不由天子，<span class="jiazhu">《周禮》：王以八柄馭羣臣：一曰爵，以馭其貴；二曰祿，以馭其富；三曰予，以馭其幸；四曰置，以馭其行；五曰生，以馭其福；六曰奪，以馭其貧；七曰廢，以馭其罪；八曰誅，以馭其過。</span>然後神望允塞，<span class="jiazhu">塞，悉則翻。</span>災消不至矣！」</span></p>
<p class="em2 strong">衡又以中興之後，儒者爭學《圖緯》，<span class="jiazhu">《緯》，《七緯》也。《七緯》者，《易緯》，《稽覽圖》、《乾鑿度》、《坤靈圖》、《通卦驗》、《是類謀》、《辯終備》也；《書緯》，《璇璣鈐》、《考靈耀》、《刑德放》、《帝命驗》、《運期授》也；《詩緯》，《推度災》、《氾歷樞》、《含神霧》也；《禮緯》，《含文嘉》、《稽命徵》、《斗威儀》也；《樂緯》，《動聲儀》、《稽耀嘉》、《汁國徵》也；《孝經緯》，《援神契》、《鉤命決》也；《春秋緯》，《演孔圖》、《元命包》、《文耀鉤》、《運斗樞》、《感精符》、《合誠圖》、《考異郵》、《保乾圖》、《漢含孳》、《佑助期》、《握誠圖》、《潛潭巴》、《說題辭》也。</span>上疏言：<span class="yinhao">「《春秋元命包》有公輸班與墨翟，事見戰國；又言別有益州，益州之置在於漢世。<span class="jiazhu">賢曰：《前書》：武帝始置益州。</span>又劉向父子領校祕書，閱定九流，亦無《讖錄》。<span class="jiazhu">賢曰：成、哀時，劉向及子歆爲祕書，校定經傳、諸子等。九流，謂儒家、道家、陰陽家、法家、名家、墨家、縱橫家、雜家、農家，見《藝文志》；並無《讖說》。讖，楚譖翻。</span>則知《圖讖》成於哀、平之際，皆虛僞之徒以要世取資，<span class="jiazhu">要，一遙翻。</span>欺罔較然，莫之糾禁。且律曆、卦候、九宮、風角，<span class="jiazhu">黃帝命伶倫吹律，大撓作甲子，容成造曆，而律曆之學傳矣。京房分六十四卦，更直日用事，以風雨寒溫爲候。伏羲之時，龍馬負圖出於河，戴九履一，左三右七，二四爲肩，六八爲足，而五居中。伏羲觀《河圖》而畫八卦。陰陽家謂之九宮，一、六、八爲白，二黑、三綠、四碧、五黃、七赤、九紫，至今承用之。又《易乾鑿度》曰：太一取其數而行九宮。鄭玄《註》云：太一者，北辰神名也；下行八封之宮，每四乃還於中央。中央者，地神之所居，故謂之九宮。天數大分以陽出，以陰入，陽起於子，陰起於午，是以太一下九宮從坎宮始。自此而從於坤宮，又自此而從於震宮，又自此而從於巽宮，所以從半矣，還息於中央之宮。旣又自此而從於乾宮，又自此而從於兌宮，又自此而從於艮宮，又自此而從於離宮，行則周矣。上遊息於太一之星，而反於紫宮。行起從坎宮始，終於離宮也。此雖《緯書》之說，而九宮定位則一也。賢曰：風角，謂候四方四隅之風，以占吉凶。</span>數有徵效，<span class="jiazhu">數，所角翻；下同。</span>世莫肯學，而競稱不占之書，<span class="jiazhu">賢曰：謂競稱讖家也。</span>譬猶畫工惡圖犬馬而好作鬼魅，誠以實事難形而虛僞不窮也！<span class="jiazhu">惡，烏路翻。好，呼到翻。魅，音媚。《韓子》曰：客有爲齊王畫者，問：「畫孰難？」對曰：「狗、馬最難。」「孰易？」曰：「鬼、魅最易。狗、馬，人所知也，故難；鬼、魅無形，故易也。」</span>宜收藏《圖讖》，一禁絕之，則朱紫無所眩，典籍無瑕玷矣！」</span></p>
<p class="em2 strong"><span class="yinwen">3</span>秋，七月，鍾羌良封等復寇隴西、漢陽。<span class="jiazhu">復，扶又翻。</span>詔拜前校尉馬賢爲謁者，鎭撫諸種。<span class="jiazhu">種，章勇翻。</span>冬，十月，護羌校尉馬續遣兵擊良封，破之。</p>
<p class="em2 strong"><span class="yinwen">4</span>十一月，壬寅，司徒劉崎、司空孔扶免，用周舉之言也。<span class="jiazhu">崎，丘宜翻。</span>乙巳，以大司農黃尙爲司徒，光祿勳河東王卓爲司空。</p>
<p class="em2 strong"><span class="yinwen">5</span>耿貴人數爲耿氏請，<span class="jiazhu">爲，于僞翻。</span>帝乃紹封耿寶子箕爲牟平侯。<span class="jiazhu">耿寶貶死事見上卷安帝延光四年。</span></p>
<p class="strong"><span class="section" id="title-4"><span data-head-description="" data-head-level="h4" data-head-title="陽嘉四年">四年</span></span><span class="biaozhusup" data-rel="（乙亥、西元一三五年）"></span></p>
<p class="em2 strong"><span class="yinwen">1</span>春，北匈奴呼衍王侵車師後部。帝令敦煌太守發兵救之，不利。<span class="jiazhu">敦，徒門翻。</span></p>
<p class="em2 strong"><span class="yinwen">2</span>二月，丙子，初聽中官得以養子襲爵。<span class="jiazhu">曹操階之，遂移漢祚，其所由來漸矣。</span>初，帝之復位，宦官之力也，<span class="jiazhu">事見上卷延光四年。</span>由是有寵，參與政事。<span class="jiazhu">與，讀曰預。</span>御史張綱上書曰：<span class="yinhao">「竊尋文、明二帝，德化尤盛，中官常侍，不過兩人，近倖賞賜，裁滿數金，惜費重民，故家給人足。而頃者以來，無功小人，皆有官爵，非愛民重器、承天順道者也。」</span>書奏，不省。<span class="jiazhu">省，悉景翻。</span>綱，皓之子也。<span class="jiazhu">張皓見五十卷安帝延光三年。</span></p>
<p class="em2 strong"><span class="yinwen">3</span>旱。</p>
<p class="em2 strong"><span class="yinwen">4</span>謁者馬賢擊鍾羌，大破之。</p>
<p class="em2 strong"><span class="yinwen">5</span>夏，四月，甲子，太尉施延免。戊寅，以執金吾梁商爲大將軍，故太尉龐參爲太尉。<span class="jiazhu">龐，皮江翻。</span></p>
<p class="em2 strong">商稱疾不起且一年；帝使太常桓焉奉策就第卽拜，商乃詣闕受命。<span class="jiazhu">杜佑曰：後漢策拜諸王侯、三公之儀：百官會，位定，謁者引光祿勳前，謁者引當拜者前，伏殿下。光祿前一拜，舉手曰：「制詔，其以某爲某。」讀策書畢，拜者稱臣，再拜。尙書郎以璽印綬付侍御史，前面立受印璽綬，當受策者再拜頓首，三贊。謁者曰：「某王臣某新封，某公某初除，謝。」中謁者報，「謹謝。」贊者立曰：「皇帝爲公興。」重坐。受策者拜謝，起，就位。禮畢。自漢以來惟衞青以有功卽軍中拜大將軍，未聞有就第卽拜者也，況以此異數加之后父乎！</span>商少通經傳，謙恭好士，<span class="jiazhu">少，詩沼翻。好，呼到翻；下同。</span>辟漢陽巨覽、<span class="jiazhu">巨，姓；覽，名。</span>上黨陳龜爲掾屬，<span class="jiazhu">掾，余絹翻。</span>李固爲從事中郎，楊倫爲長史。</p>
<p class="em2 strong">李固以商柔和自守，不能有所整裁，乃奏記於商曰：<span class="yinhao">「數年以來，災怪屢見。<span class="jiazhu">見，賢遍翻。</span>孔子曰：『智者見變思形，愚者覩怪諱名。』<span class="jiazhu">范《書·李固傳》「形」作「刑」。此二語蓋亦本之緯書。</span>天道無親，可爲祗畏。<span class="jiazhu">賢曰：祗，敬也。言天無親疏，惟善是與，可敬而畏也。</span>誠令王綱一整，道行忠立，明公踵伯成之高，<span class="jiazhu">《莊子》曰：伯成子高，唐、虞時爲諸侯；至禹，去而耕於野。</span>全不朽之譽，豈與此外戚凡輩耽榮好位者同日而論哉！」</span>商不能用。</p>
<p class="em2 strong"><span class="yinwen">6</span>秋，閏八月，丁亥朔，日有食之。</p>
<p class="em2 strong"><span class="yinwen">7</span>冬，十月，烏桓寇雲中。度遼將軍耿曄追擊，不利。十一月，烏桓圍曄於蘭池城；<span class="jiazhu">《續漢志》：雲中郡沙南縣有蘭池城。</span>發兵數千人救之，烏桓乃退。</p>
<p class="em2 strong"><span class="yinwen">8</span>十二月，丙<span class="jiaozhusup">〖章：甲十六行本「丙」作「甲」；乙十一行本同；張校同。〗</span>寅，京師地震。</p>
<p class="strong"><span class="section" id="title-5"><span data-head-description="" data-head-level="h4" data-head-title="永和元年">永和元年</span></span><span class="biaozhusup" data-rel="（丙子、西元一三六年）"></span></p>
<p class="em2 strong"><span class="yinwen">1</span>春，正月，己巳，改元，赦天下。</p>
<p class="em2 strong"><span class="yinwen">2</span>冬，十月，丁亥，承福殿火。</p>
<p class="em2 strong"><span class="yinwen">3</span>十一月，丙子，太尉龐參罷。</p>
<p class="em2 strong"><span class="yinwen">4</span>十二月，象林蠻夷反。<span class="jiazhu">象林縣，屬日南郡。晉、宋以下爲林邑國。</span></p>
<p class="em2 strong"><span class="yinwen">5</span>乙巳，以前司空王龔爲太尉。</p>
<p class="em2 strong">龔疾宦官專權，上書極言其狀。諸黃門使客誣奏龔罪；上命龔亟自實。李固奏記於梁商曰：<span class="yinhao">「王公以堅貞之操，橫爲讒佞所構，<span class="jiazhu">橫，戶孟翻。</span>衆人聞知，莫不歎慄。夫三公尊重，無詣理訴冤之義，<span class="jiazhu">哀帝時，丞相王嘉召詣廷尉，主簿曰：「將相不對理陳冤，相踵以爲故事，君侯宜引決。」</span>纖微感慨，輒引分決，是以舊典不有大罪，不至重問。<span class="jiazhu">賢曰：大臣獄重，故曰重問。成帝時，丞相薛宣、御史大夫翟方進有罪，上使五二千石雜問。《音義》云：大臣獄重，故以二千石五人同問之。</span>王公卒有他變，<span class="jiazhu">卒，讀曰猝。</span>則朝廷獲害賢之名，羣臣無救護之節矣！語曰：『善人在患，飢不及餐。』<span class="jiazhu">言當速救之也。</span>斯其時也！」</span>商卽言之於帝，事乃得釋。</p>
<p class="em2 strong"><span class="yinwen">6</span>是歲，以執金吾梁冀爲河南尹。冀性嗜酒，逸遊自恣，居職多縱暴非法。父商所親客雒陽令呂放以告商，商以讓冀。冀遣人於道刺殺放，<span class="jiazhu">刺，七亦翻。</span>而恐商知之，乃推疑放之怨仇，<span class="jiazhu">推，吐雷翻。惡自冀出，欲嫁之他人，故託其辭，疑放之怨仇爲之。</span>請以放弟禹爲雒陽令，使捕之；<span class="jiazhu">賢曰：安慰放家，欲以滅口。余謂賢說非也。冀請於商，以放弟爲令，謂必急於捕賊，而陰使禹滅其兄之宗親賓客以快己忿耳。</span>盡滅其宗、親、賓客百餘人。</p>
<p class="em2 strong"><span class="yinwen">7</span>武陵太守上書，以蠻夷率服，<span class="jiazhu">言相率而來服。</span>可比漢人，增其租賦。議者皆以爲可。尙書令虞詡曰：<span class="yinhao">「自古聖王，不臣異俗。先帝舊典，貢賦多少，所由來久矣；<span class="jiazhu">漢興，令武陵諸蠻，大人歲輸布一匹，小口二丈，是謂之賨布。</span>今猥增之，必有怨叛。計其所得，不償所費，必有後悔。」</span>帝不從。澧中、漊中蠻各爭貢布非舊約，<span class="jiazhu">漊，郎侯翻。</span>遂殺鄕吏，舉種反。<span class="jiazhu">種，章勇翻。</span></p>
<p class="strong"><span class="section" id="title-6"><span data-head-description="" data-head-level="h4" data-head-title="永和二年">二年</span></span><span class="biaozhusup" data-rel="（丁丑、西元一三七年）"></span></p>
<p class="em2 strong"><span class="yinwen">1</span>春，武陵蠻二萬人圍充城，八千人寇夷道。<span class="jiazhu">賢曰：充縣，屬武陵郡，故城在澧州崇義縣東北。充，音衝。夷道，屬南郡。</span></p>
<p class="em2 strong"><span class="yinwen">2</span>二月，廣漢屬國都尉擊破白馬羌。<span class="jiazhu">安帝改蜀郡北部都尉爲廣漢屬國都尉，別領陰平、甸氐、剛氐三道，屬益州。</span></p>
<p class="em2 strong"><span class="yinwen">3</span>帝遣武陵太守李進擊叛蠻，破平之。進乃簡選良吏，撫循蠻夷，郡境遂安。</p>
<p class="em2 strong"><span class="yinwen">4</span>三月，<span class="jiaozhusup">〖章：甲十六行本「月」下有「乙卯」二字；乙十一行本同；張校同；退齋校同。〗</span>司空王卓薨。丁丑，以光祿勳郭虔爲司空。<span class="jiazhu">《考異》曰：袁《書》作「乾」，今從范《書》。</span></p>
<p class="em2 strong"><span class="yinwen">5</span>夏，四月，丙申，京師地震。</p>
<p class="em2 strong"><span class="yinwen">6</span>五月，癸丑，山陽君宋娥坐構姦誣罔，收印綬，歸里舍。黃龍、楊佗、孟叔、李建、張賢、史汎、王道、李元、李剛等九侯坐與宋娥更相賂遺，<span class="jiazhu">更，工衡翻。遺，于季翻。</span>求高官增邑，並遣就國，減租四分之一。<span class="jiazhu">《考異》曰：《孫程傳》云：「龍等誣罔曹騰、孟賁」，按《梁商傳》，誣罔騰、賁者張逵等，非龍等也。</span></p>
<p class="em2 strong"><span class="yinwen">7</span>象林蠻區憐等<span class="jiazhu">區，烏侯翻；今廣中猶有此姓。《姓譜》云：今長沙有此姓，音豈俱翻。</span>攻縣寺，殺長吏。交趾刺史樊演發交趾、九眞兵萬餘人救之；兵士憚遠役，秋，七月，二郡兵反，攻其府。府雖擊破反者，而蠻勢轉盛。</p>
<p class="em2 strong"><span class="yinwen">8</span>冬，十月，甲申，上行幸長安。扶風田弱薦同郡法眞博通內、外學，<span class="jiazhu">東都諸儒以《七緯》爲內學，《六經》爲外學。</span>隱居不仕，宜就加袞職。<span class="jiazhu">賢曰：《毛詩》曰：袞職有闕。謂三公也。</span>帝虛心欲致之，前後四徵，終不屈。友人郭正稱之曰：<span class="yinhao">「法眞名可得聞，身難得而見。逃名而名我隨，避名而名我追，可謂百世之師者矣！」</span>眞，雄之子也。<span class="jiazhu">法雄見四十九卷安帝永初四年。</span></p>
<p class="em2 strong"><span class="yinwen">9</span>丁卯，京師地震。</p>
<p class="em2 strong"><span class="yinwen">10</span>太尉王龔以中常侍張昉等專弄國權，欲奏誅之。宗親有以楊震行事諫之者，<span class="jiazhu">楊震事見五十卷安帝延光三年。</span>龔乃止。</p>
<p class="em2 strong"><span class="yinwen">11</span>十二月，乙亥，上還自長安。</p>
<p class="strong"><span class="section" id="title-7"><span data-head-description="" data-head-level="h4" data-head-title="永和三年">三年</span></span><span class="biaozhusup" data-rel="（戊寅、西元一三八年）"></span></p>
<p class="em2 strong"><span class="yinwen">1</span>春，二月，乙亥，京師及金城、隴西地震，二郡山崩。</p>
<p class="em2 strong"><span class="yinwen">2</span>夏，閏四月，己酉，京師地震。</p>
<p class="em2 strong"><span class="yinwen">3</span>五月，吳郡丞羊珍反，攻郡府；太守王衡破斬之。</p>
<p class="em2 strong"><span class="yinwen">4</span>侍御史賈昌與州郡幷力討區憐，不尅，爲所攻圍；歲餘，兵穀不繼。帝召公卿百官及四府掾屬<span class="jiazhu">大將軍府掾屬二十九人，太尉府二十四人，司徒府三十一人，司空府二十九人。</span>問以方略；皆議遣大將，發荊、揚、兗、豫四萬人赴之。李固駮曰：<span class="yinhao">「若荊、揚無事，發之可也。今二州盜賊磐結不散，<span class="jiazhu">二州、謂荊、揚也。</span>武陵、南郡蠻夷未輯，長沙、桂陽數被徵發，如復擾動，<span class="jiazhu">數，所角翻。被，皮義翻。復，扶又翻；下同。</span>必更生患，其不可一也。又，兗、豫之人卒被徵發，<span class="jiazhu">卒，讀曰猝。</span>遠赴萬里，無有還期，詔書迫促，必致叛亡，其不可二也。南州水土溫暑，加有瘴氣，<span class="jiazhu">瘴，之亮翻。度嶺而南，瘴氣甚重，炎熱蒸鬱之所生也，中之者輒死。</span>致死亡者十必四五，其不可三也。遠涉萬里，士卒疲勞，比至嶺南，<span class="jiazhu">比，必寐翻，及也。</span>不復堪鬭，其不可四也。軍行三十里爲程，而去日南九千餘里，三百日乃到，計人稟五升，<span class="jiazhu">賢曰：古升小，故曰五升也。稟，給也。</span>用米六十萬斛，不計將吏驢馬之食，但負甲自致，費便若此，其不可五也。設軍所在，死亡必衆，旣不足禦敵，當復更發，此爲刻割心腹以補四支，其不可六也。九眞、日南相去千里，發其吏民猶尙不堪，何況乃苦四州之卒以赴萬里之艱哉！其不可七也。前中郎將尹就討益州叛羌，益州諺曰：『虜來尙可，尹來殺我。』後就徵還，以兵付刺史張喬；喬因其將吏，旬月之間破殄寇虜。<span class="jiazhu">事見四十九卷安帝元初二年，止五十卷五年。</span>此發將無益之效，<span class="jiazhu">將，卽亮翻。</span>州郡可任之驗也。宜更選有勇略仁惠任將帥者，以爲刺史、太守，悉使共住交趾。今日南兵單無穀，<span class="jiazhu">言孤軍處叛蠻之中，又乏糧也。</span>守旣不足，戰又不能，可一切徙其吏民，北依交趾，事靜之後，乃命歸本；還募蠻夷使自相攻，轉輸金帛以爲其資；有能反間致頭首者，<span class="jiazhu">間，古莧翻。頭首，謂諸蠻渠帥也。</span>許以封侯裂土之賞。故幷州刺史長沙祝良，性多勇決，又南陽張喬，前在益州有破虜之功，皆可任用。昔太宗就加魏尙爲雲中守，<span class="jiazhu">魏尙見十四卷文帝十四年；就加事未見。守，式又翻；下同。</span>哀帝卽拜龔舍爲泰山守；<span class="jiazhu">《前書》：龔舍，楚人，初徵爲諫大夫，病免；復徵爲博士，又病去。頃之，哀帝遣使卽楚拜舍爲泰山太守。</span>宜卽拜良等，便道之官。」</span>四府悉從固議，卽拜祝良爲九眞太守，張喬爲交趾刺史。喬至，開示慰誘，並皆降散。良到九眞，單車入賊中，設方略，招以威信，降者數萬人，皆爲良築起府寺。由是嶺外復平。<span class="jiazhu">爲，于僞翻。復，扶又翻。</span></p>
<p class="em2 strong"><span class="yinwen">5</span>秋，八月，己未，司徒黃尙免。九月，己酉，以光祿勳長沙劉壽爲司徒。</p>
<p class="em2 strong"><span class="yinwen">6</span>丙戌，令大將軍、三公舉剛毅、武猛、謀謨任將帥者各二人，特進、卿、校尉各一人。<span class="jiazhu">校，戶敎翻。</span></p>
<p class="em2 strong">初，尙書令左雄薦冀州刺史周舉爲尙書；旣而雄爲司隸校尉，舉故冀州刺史馮直任將帥。直嘗坐臧受罪，<span class="jiazhu">臧，古贓字通。</span>舉以此劾奏雄。<span class="jiazhu">劾所舉非其人也。劾，戶槪翻，又戶得翻。</span>雄曰：<span class="yinhao">「詔書使我選武猛，不使我選清高。」</span>舉曰：<span class="yinhao">「詔書使君選武猛，不使君選貪汚也！」</span>雄曰：<span class="yinhao">「進君，適所以自伐也。」</span>舉曰：<span class="yinhao">「昔趙宣子任韓厥爲司馬，厥以軍法戮宣子僕，宣子謂諸大夫曰：『可賀我矣！吾選厥也任其事。』<span class="jiazhu">秦、晉戰于河曲，趙宣子將中軍，韓厥爲司馬。宣子使以其乘車干行，韓厥戮其僕。衆曰：「韓厥必不沒矣，其主朝升之而暮戮其車。」宣子謂諸大夫曰：「可賀我矣！吾舉厥也任其事，吾今乃知免於戾矣！」任，音壬。</span>今君不以舉之不才誤升諸朝，不敢阿君以爲君羞；不寤君之意與宣子殊也。」</span>雄悅，謝曰：<span class="yinhao">「吾嘗事馮直之父，又與直善；今宣光以此奏吾，是吾之過也！」</span><span class="jiazhu">周舉，字宣光。</span>天下益以此賢之。<span class="jiazhu">聞過而服，天下以此益賢左雄。諱過者爲何如邪！</span></p>
<p class="em2 strong">是時，宦官競賣恩勢，<span class="jiazhu">挾勢市恩，以此自鬻也。</span>唯大長秋良賀清儉退厚。<span class="jiazhu">春秋鄭穆公子子良，後爲良氏。賢曰：謙退而厚重也。余謂退厚者，不與儕輩爭進趣，競浮薄也。</span>及詔舉武猛，賀獨無所薦。帝問其故，對曰：<span class="yinhao">「臣生自草茅，長於宮掖，<span class="jiazhu">長，知兩翻。</span>旣無知人之明，又未嘗交加士類。昔衞鞅因景監以見，有識知其不終。<span class="jiazhu">事見二卷周顯王三十一年。</span>今得臣舉者，匪榮伊辱，<span class="jiazhu">言不足爲榮，適以爲辱也。《考異》曰：《宦者傳》云：「陽嘉中，詔舉武猛，良賀獨無所薦。」按此詔蓋誤以永和爲陽嘉也。</span>是以不敢！」</span>帝由是賞之。</p>
<p class="em2 strong"><span class="yinwen">7</span>冬，十月，燒當羌那離等三千餘騎寇金城，校尉馬賢擊破之。</p>
<p class="em2 strong"><span class="yinwen">8</span>十二月，戊戌朔，日有食之。</p>
<p class="em2 strong"><span class="yinwen">9</span>大將軍商以小黃門南陽曹節等用事於中，遣子冀、不疑與爲交友；而宦官忌其寵，反欲陷之。中常侍張逵、蘧政、楊定等<span class="jiazhu">蘧，姓也。衞有大夫蘧伯玉。</span>與左右連謀，共譖商及中常侍曹騰、孟賁，云<span class="yinhao">「欲徵諸王子，圖議廢立，請收商等案罪。」</span>帝曰：<span class="yinhao">「大將軍父子，我所親，騰、賁，我所愛，必無是，但汝曹共妒之耳。」</span><span class="jiazhu">妒，與妬同。</span>逵等知言不用，懼迫，<span class="jiazhu">言旣不用，懼禍且及也。</span>遂出，矯詔收縛騰、賁於省中。帝聞，震怒，敕宦者李歙急呼騰、賁釋之；收逵等下獄。<span class="jiazhu">歙，許及翻。下，遐稼翻。</span></p>
<p class="strong"><span class="section" id="title-8"><span data-head-description="" data-head-level="h4" data-head-title="永和四年">四年</span></span><span class="biaozhusup" data-rel="（己卯、西元一三九年）"></span></p>
<p class="em2 strong"><span class="yinwen">1</span>春，正月，庚辰，逵等伏誅；事連弘農太守張鳳、安平相楊皓，皆坐死；辭所連染，延及在位大臣。商懼多侵枉，乃上疏曰：<span class="yinhao">「《春秋》之義，功在元帥，罪止首惡。<span class="jiazhu">《春秋左氏傳》：晉郤克帥師敗齊師于鞌；師歸，范文子後入，曰：「師有功，國人喜以逆之；先入，必屬耳目焉，是代帥受名也，故不敢。」虞師、晉師滅下陽，《公羊傳》曰：虞，微國也，曷爲序于大國之上？使虞首惡也。帥，所類翻。</span>大獄一起，無辜者衆，死囚久繫，纖微成大，<span class="jiazhu">賢曰：言久繫之，則細微之事牽引以成大也。</span>非所以順迎和氣，平政成化也。宜早訖竟，以止逮捕之煩。」</span><span class="jiazhu">謂孟春之月，當行慶施惠，順天地生物之心，以迎和氣，不宜使獄事枝蔓。賢曰：逮，及也；辭所連及，卽追捕之也。</span>帝納之，罪止坐者。</p>
<p class="em2 strong">二月，帝以商少子虎賁中郎將不疑爲步兵校尉。商上書辭曰：<span class="yinhao">「不疑童孺，猥處成人之位。<span class="jiazhu">處，昌呂翻。</span>昔晏平仲辭鄁殿以安<span class="jiaozhusup">〖章：甲十六行本「安」作「守」；乙十一行本同；孔本同。〗</span>其富，<span class="jiazhu">《左傳》：齊討慶封，與晏子鄁殿，其鄙六十；弗受。子尾曰：「富，人之所欲也，何故弗受？」對曰：「慶氏之邑足欲，故亡。吾邑不足欲也，益之以鄁殿，乃足欲，亡無日矣！不受鄁殿，非惡富也，恐失富也。」鄁，蒲對翻。殿，多薦翻，又如字。</span>公儀休不受魚飧以定其位；<span class="jiazhu">公儀休爲魯相；客有遺相魚者，相不受。客曰：「聞君嗜魚，遺君魚，何故不受也？」相曰：「以嗜魚，故不受也。今爲相能自給魚；受魚而免，誰復給我魚者！故不受也。」</span>臣雖不才，亦願固福祿於聖世！」</span>上乃以不疑爲侍中、奉車都尉。<span class="jiazhu">梁商之讓，通《經》、《傳》之力也。</span></p>
<p class="em2 strong"><span class="yinwen">2</span>三月，乙亥，京師地震。</p>
<p class="em2 strong"><span class="yinwen">3</span>燒當羌那離等復反；<span class="jiazhu">復，扶又翻；下同。</span>夏，四月，癸卯，護羌校尉馬賢討斬之，獲首虜千二百餘級。</p>
<p class="em2 strong"><span class="yinwen">4</span>戊午，赦天下。</p>
<p class="em2 strong"><span class="yinwen">5</span>五月，戊辰，封故濟北惠王壽子安爲濟北王。<span class="jiazhu">去年濟北王多薨，無子；今以安紹封。范《書·列傳》作「安國」，此從《帝紀》。濟，子禮翻。</span></p>
<p class="em2 strong"><span class="yinwen">6</span>秋，八月，太原旱。</p>
<p class="strong"><span class="section" id="title-9"><span data-head-description="" data-head-level="h4" data-head-title="永和五年">五年</span></span><span class="biaozhusup" data-rel="（庚辰、西元一四○年）"></span></p>
<p class="em2 strong"><span class="yinwen">1</span>春，二月，戊申，京師地震。</p>
<p class="em2 strong"><span class="yinwen">2</span>南匈奴句龍王吾斯、車紐等反，<span class="jiazhu">句，古侯翻。車，尺遮翻。</span>寇西河；招誘右賢王合兵圍美稷，殺朔方、代郡長吏。夏，五月，度遼將軍馬續與中郎將梁並等<span class="jiazhu">此護匈奴中郎將也。</span>發邊兵及羌、胡合二萬餘人掩擊，破之。吾斯等復更屯聚，攻沒城邑。天子遣使責讓單于；單于本不預謀，乃脫帽避帳，詣並謝罪。並以病徵，五原太守陳龜代爲中郎將。龜以單于不能制下，<span class="jiazhu">賢曰：吾斯等攻沒城邑，單于雖不預謀，然不能制下，卽是不堪其任。</span>逼迫單于及其弟左賢王皆令自殺。龜又欲徙單于近親於內郡，而降者遂更狐疑。龜坐下獄，免。<span class="jiazhu">降，戶江翻；下同。龜所施行，必有未究其方略者，而遽坐免也。下，遐稼翻。</span></p>
<p class="em2 strong">大將軍商上表曰：<span class="yinhao">「匈奴寇畔，自知罪極；窮鳥困獸，皆知救死，<span class="jiazhu">鳥窮則攫，獸困則搏。《傳》曰：困獸猶鬭。</span>況種類繁熾，不可單盡。<span class="jiazhu">賢曰：單，亦盡也。種，章勇翻。</span>今轉運日增，三軍疲苦，虛內給外，非中國之利。度遼將軍馬續，素有謀謨，且典邊日久，深曉兵要；每得續書，與臣策合。宜令續深溝高壘，以恩信招降，宣示購賞，明爲期約，如此，則醜類可服，<span class="jiazhu">賢曰：醜，等也。余謂醜類，言凶醜之黨類也。</span>國家無事矣！」</span>帝從之，乃詔續招降畔虜。</p>
<p class="em2 strong">商又移書續等曰：<span class="yinhao">「中國安寧，忘戰日久。良騎夜<span class="jiaozhusup">〖章：甲十六行本「夜」作「野」；乙十一行本同；孔本同；張校同。〗</span>合，交鋒接矢，決勝當時，戎狄之所長而中國之所短也；強弩乘城，堅營固守，以待其衰，中國之所長而戎狄之所短也。宜務先所長而觀其變，<span class="jiazhu">先，悉薦翻。</span>設購開賞，宣示反悔，<span class="jiazhu">反，音幡。宣示招降之意以開其反悔之心。</span>勿貪小功以亂大謀。」</span>於是右賢王部抑鞮等萬三千口皆詣續降。<span class="jiazhu">鞮，丁奚翻。</span></p>
<p class="em2 strong"><span class="yinwen">3</span>己丑晦，日有食之。</p>
<p class="em2 strong"><span class="yinwen">4</span>初，那離等旣平，朝廷以來機爲幷州刺史，劉秉爲涼州刺史。機等天性虐刻，多所擾發；且凍、傅難種羌遂反，<span class="jiazhu">賢曰：且，音子余翻。種，章勇翻；下同。</span>攻金城，與雜種羌、胡大寇三輔，殺害長吏。機等並坐徵。於是拜馬賢爲征西將軍，以騎都尉耿叔爲副，將左右羽林五校士及諸州郡兵十萬人屯漢陽。</p>
<p class="em2 strong"><span class="yinwen">5</span>九月，令扶風、漢陽築隴道塢三百所，置屯兵。</p>
<p class="em2 strong"><span class="yinwen">6</span>辛未，太尉王龔以老病罷。</p>
<p class="em2 strong"><span class="yinwen">7</span>且凍羌寇武都，燒隴關。<span class="jiazhu">賢曰：隴山之關也，今名大震關，在今隴州汧源縣西。</span></p>
<p class="em2 strong"><span class="yinwen">8</span>壬午，以太常桓焉爲太尉。</p>
<p class="em2 strong"><span class="yinwen">9</span>匈奴句龍吾斯等立車紐爲單于，東引烏桓，西收羌、胡等數萬人攻破京兆虎牙營，殺上郡都尉及軍司馬，遂寇掠幷、涼、幽、冀四州。乃徙西河治離石，<span class="jiazhu">賢曰：離石，卽西河之屬縣也，在郡南五百九里。郡本都平定縣；至此，徙於離石。</span>上郡治夏陽，朔方治五原。十二月，遣使匈奴中郎將張耽將幽州、烏桓諸郡營兵擊車紐等，戰於馬邑，斬首三千級，獲生口甚衆。車紐乞降，而吾斯猶率其部曲與烏桓寇鈔。<span class="jiazhu">鈔，楚交翻；下同。</span></p>
<p class="em2 strong"><span class="yinwen">10</span>初，上命馬賢討西羌，大將軍商以爲賢老，不如太中大夫宋漢；帝不從。漢，由之子也。<span class="jiazhu">宋由爲公於章、和之間。</span>賢到軍，稽留不進。武都太守馬融上疏曰：<span class="yinhao">「今雜種諸羌<span class="jiazhu">種，章勇翻。</span>轉相鈔盜，宜及其未幷，亟遣深入，破其支黨；<span class="jiazhu">幷，合也。及其勢未合而攻其支黨。</span>而馬賢等處處留滯。羌、胡百里望塵，千里聽聲，今逃匿避回，<span class="jiazhu">回，胡對翻；繞也，曲也。</span>漏出其後，則必侵寇三輔，爲民大害。臣願請賢所不可，用關東兵五千，裁假部隊之號，盡力率厲，埋根、行首以先吏士；<span class="jiazhu">賢曰：埋根，言不退也。行，戶剛翻。先，悉薦翻。</span>三旬之中，必克破之。臣又聞吳起爲將，暑不張蓋，寒不披裘；今賢野次垂幕，珍肴雜遝，兒子侍妾，事與古反。臣懼賢等專守一城，言攻於西而羌出於東，且其將士將不堪命，必有高克潰叛之變也。」</span><span class="jiazhu">鄭高克好利而不顧其君，文公使克將兵而禦狄于竟，陳其師旅，翱翱河上；衆潰而歸。</span>安定人皇甫規亦見賢不恤軍事，審其必敗，<span class="jiazhu">審，悉也，察也。</span>上書言狀。朝廷皆不從。</p>
<p class="strong"><span class="section" id="title-10"><span data-head-description="" data-head-level="h4" data-head-title="永和六年">六年</span></span><span class="biaozhusup" data-rel="（辛巳、西元一四一年）"></span></p>
<p class="em2 strong"><span class="yinwen">1</span>春，正月，丙子，征西將軍馬賢與且凍羌戰于射姑山，<span class="jiazhu">且，子余翻。射，音夜。按《續漢書·天文志》，射姑山在北地。</span>賢軍敗；賢及二子皆沒，東、西羌遂大合。<span class="jiazhu">羌居安定、北地、上郡、西河者，謂之東羌；居隴西、漢陽，延及金城塞外者，謂之西羌。</span>閏月，鞏唐羌寇隴西，遂及三輔，燒園陵，殺掠吏民。</p>
<p class="em2 strong"><span class="yinwen">2</span>二月，丁巳，有星孛于營室。<span class="jiazhu">《晉書·天文志》：營室二星，天子之宮也，又爲軍糧之府及土功事。孛，蒲內翻。</span></p>
<p class="em2 strong"><span class="yinwen">3</span>三月，上巳，大將軍商大會賓客，讌于雒水；<span class="jiazhu">司馬彪曰：三月上巳，宮人皆潔於東流上，洗濯祓除，爲大潔也。按古以三月上巳日爲上巳，今以三月三日爲上巳。</span>酒闌，繼以《䪥露之歌》。<span class="jiazhu">《纂文》曰：䪥露，今之挽歌也。崔豹《古今註》曰：「䪥上露，何易晞。露晞明朝還復落，人死一去何時歸！」䪥，下戒翻，一作「薤」。</span>從事中郎周舉聞之，歎曰：<span class="yinhao">「此所謂哀樂失時，<span class="jiazhu">樂，音洛。</span>非其所也，殃將及乎！」</span><span class="jiazhu">《左傳》曰：哀樂失時，殃咎必至。</span></p>
<p class="em2 strong"><span class="yinwen">4</span>武都太守趙沖追擊鞏唐羌，<span class="jiazhu">《考異》曰：《西羌傳》作「武威太守」，今從《帝紀》。《皇甫規傳》云：「與護羌校尉趙沖」，按《西羌傳》，沖時尙爲太守，《規傳》誤也。</span>斬首四百餘級，降二千餘人。詔沖督河西四郡兵爲節度。<span class="jiazhu">余按沖以追羌之功，詔督河西四郡兵，則武威太守爲是。武都西北接漢陽，東北接扶風，南接漢中，無緣遠督河西郡兵。</span></p>
<p class="em2 strong">安定上計掾皇甫規上疏曰：<span class="yinhao">「臣比年以來，數陳便宜：羌戎未動，策其將反；馬賢始出，知其必敗；誤中之言，在可考校。<span class="jiazhu">比，毗至翻。數，所角翻。中，竹仲翻。</span>臣每惟賢等擁衆四年，未有成功，縣師之費，且日億計，<span class="jiazhu">賢曰：縣，猶停也。余謂出師遠征，其勢縣絕，不能相及，故曰縣師。縣，讀曰懸。</span>出於平民，<span class="jiazhu">平民，謂齊民也。</span>回入姦吏，<span class="jiazhu">謂爲姦吏所侵盜也。</span>故江湖之人，羣爲盜賊，青、徐荒饑，襁負流散。<span class="jiazhu">襁，居兩翻。</span>夫羌戎潰叛，不由承平，皆因邊將失於綏御，乘常守安則加侵暴，<span class="jiazhu">言前後相乘，以侵暴羌戎爲常也。</span>苟競小利則致大害，微勝則虛張首級，軍敗則隱匿不言。軍士勞怨，困於猾吏，進不得快戰以徼功，<span class="jiazhu">徼，一遙翻。</span>退不得溫飽以全命，餓死溝渠，暴骨中原；徒見王師之出，不聞振旅之聲。<span class="jiazhu">賢曰：振，整也。旅，衆也。《穀梁傳》曰：出曰治兵，入曰振旅。</span>酋豪泣血，驚懼生變，<span class="jiazhu">酋，慈秋翻。</span>是以安不能久，叛則經年，臣所以搏手扣心而增歎者也！願假臣兩營、二郡，屯列坐食之兵五千，<span class="jiazhu">賢曰：兩營，謂馬賢及趙沖等。二郡，安定、隴西也。余謂兩營者，扶風擁營及京兆虎牙營也。</span>出其不意，與趙沖共相首尾。土地山谷，臣所曉習；兵勢巧便，臣已更之；<span class="jiazhu">更，工衡翻，經也，歷也。</span>可不煩方寸之印，尺帛之賜，高可以滌患，下可以納降。<span class="jiazhu">降，戶江翻。</span>若謂臣年少、官輕，不足用者，凡諸敗將，非官爵之不高，年齒之不邁。<span class="jiazhu">賢曰：邁，往也。</span>臣不勝至誠，沒死自陳！」</span><span class="jiazhu">勝，音升。沒死，猶言昧死也，冒死也。</span>帝不能用。</p>
<p class="em2 strong"><span class="yinwen">5</span>庚子，司空郭虔免。丙午，以太僕趙戒爲司空。</p>
<p class="em2 strong"><span class="yinwen">6</span>夏，使匈奴中郎將張耽、度遼將軍馬續率鮮卑到穀城，擊烏桓於通天山，大破之。<span class="jiazhu">穀城，蓋卽西河郡之穀羅縣城。通天山，蓋卽土軍縣之石樓山；以其高絕，故曰通天。</span></p>
<p class="em2 strong"><span class="yinwen">7</span>鞏唐羌寇北地。<span class="jiazhu">《考異》曰：《西羌傳》作「罕種羌」，今從《帝紀》。</span>北地太守賈福與趙沖擊之，不利。</p>
<p class="em2 strong"><span class="yinwen">8</span>秋，八月，乘氏忠侯梁商病篤，<span class="jiazhu">乘，繩證翻。</span>敕子冀等曰：<span class="yinhao">「吾生無以輔益朝廷，死何可耗費帑藏！<span class="jiazhu">帑，他朗翻。藏，徂浪翻。</span>衣衾、飯含、玉匣、珠貝之屬，<span class="jiazhu">賢曰：含，口實也。《白虎通》曰：大夫飯以玉，含以貝；士飯以珠，含以貝也。飯，父遠翻。含，戶紺翻。</span>何益朽骨！百僚勞擾，紛華道路，祇增塵垢耳。宜皆辭之。」</span>丙辰，薨；帝親臨喪。諸子欲從其誨，朝廷不聽，賜以東園祕器、銀鏤、黃腸、玉匣。<span class="jiazhu">賢曰：棺以銀鏤之。以柏木黃心爲椁，曰黃腸。孔穎達曰：《喪服大記》：君松槨，大夫柏椁，士雜木椁。鄭《註》：椁，謂周棺者也。天子柏椁，以端長六尺。《正義》曰：君松椁。君，諸侯也。諸侯用松爲椁材也。盧云：以松黃腸爲椁。庾云：黃腸，松心也。大夫柏椁，以柏爲椁，不用黃腸，下天子也。</span>及葬，賜輕車、介士，<span class="jiazhu">賢曰：輕車，兵車也；介士，甲士也。</span>中宮親送。帝至宣陽亭，<span class="jiazhu">賢曰：每城門各有亭，卽宣陽門之亭也。余按《續漢志》，雒陽城十二門，無宣門。魏、晉之間，洛城始有宣陽門，正南門也。漢雒城正南曰平城門。</span>瞻望車騎。壬戌，以河南尹、乘氏侯梁冀爲大將軍，冀弟侍中不疑爲河南尹。</p>
<p class="margin2">臣光曰：成帝不能選任賢俊，委政舅家，可謂闇矣；猶知王立之不材，棄而不用。<span class="jiazhu">事見三十二卷元延元年。</span>順帝援大柄，授之后族，<span class="jiazhu">援，于元翻。</span>梁冀頑嚚凶暴，著於平昔，而使之繼父之位，終於悖逆，<span class="jiazhu">嚚，魚巾翻。悖，蒲內翻，又蒲沒翻。</span>蕩覆漢室；校於成帝，闇又甚焉！</p>
<p class="em2 strong"><span class="yinwen">9</span>初，梁商病篤，帝親臨幸，問以遺言。對曰：<span class="yinhao">「臣從事中郎周舉，清高忠正，可重任也。」</span>由是拜舉諫議大夫。<span class="jiazhu">《續漢志》曰：武帝元狩五年，置諫大夫。世祖中興，以爲諫議大夫。</span></p>
<p class="em2 strong"><span class="yinwen">10</span>九月，諸羌寇武威。</p>
<p class="em2 strong"><span class="yinwen">11</span>辛亥晦，日有食之。</p>
<p class="em2 strong"><span class="yinwen">12</span>冬，十月，癸丑，以羌寇充斥，涼部震恐，復徙安定居扶風，北地居馮翊。<span class="jiazhu">永建四年，二郡還舊治，今復徙之。復，扶又翻。</span>十一月，庚子，以執金吾張喬行車騎將軍事，將兵萬五千人屯三輔。</p>
<p class="em2 strong"><span class="yinwen">13</span>荊州盜賊起，彌年不定；以大將軍從事中郎李固爲荊州刺史。固到，遣吏勞問境內，赦寇盜前釁，與之更始。<span class="jiazhu">勞，力到翻。更，工衡翻。</span>於是賊帥夏密等率其魁黨六百餘人自縛歸首，<span class="jiazhu">帥，所類翻。首，式救翻。</span>固皆原之，遣還，<span class="jiaozhusup">〖章：甲十六行本「還」下有「使」字；乙十一行本同；孔本同；張校同。〗</span>自相招集，開示威法；半歲間，餘類悉降，<span class="jiazhu">降，戶江翻。</span>州內清平。奏南陽太守高賜等臧穢；<span class="jiazhu">臧，古贓字通。</span>賜等重賂大將軍梁冀，冀爲之千里移檄，<span class="jiazhu">賢曰：言移檄一日行千里，救之急也。爲，于僞翻。</span>而固持之愈急，冀遂徙固爲泰山太守。時泰山盜賊屯聚歷年，郡兵常千人追討，不能制；固到，悉罷遣歸農，但選留任戰者百餘人，<span class="jiazhu">任，音壬。</span>以恩信招誘之。未滿歲，賊皆弭散。<span class="jiazhu">誘，音酉。弭，止也。散，逃潰而去也。</span></p>
<p class="strong"><span class="section" id="title-11"><span data-head-description="" data-head-level="h4" data-head-title="漢安元年">漢安元年</span></span><span class="biaozhusup" data-rel="（壬午、西元一四二年）"></span></p>
<p class="em2 strong"><span class="yinwen">1</span>春，正月，癸巳，赦天下，改元。</p>
<p class="em2 strong"><span class="yinwen">2</span>秋，八月，南匈奴句龍吾斯與薁鞬、臺耆等復反，<span class="jiazhu">薁，音郁。鞬，居元翻。復，扶又翻。</span>寇掠幷部。</p>
<p class="em2 strong"><span class="yinwen">3</span>丁卯，遣侍中河內杜喬、周舉、<span class="jiazhu">按范《書·紀》、《傳》，周舉，汝南人，時爲光祿大夫。</span>守光祿大夫周栩、馮羨、魏郡欒巴、張綱、<span class="jiazhu">張綱，犍爲武陽人。栩，況羽翻。</span>郭遵、劉班分行州郡，<span class="jiazhu">行，下孟翻。</span>表賢良，顯忠勤；其貪汚有罪者，刺史、二千石驛馬上之，墨綬以下便輒收舉。<span class="jiazhu">刺史、二千石，大吏，驛馬上奏其罪，取旨黜免。驛馬，欲速達京闕也。墨綬，縣令、長也；令、長以下，便收案舉劾其罪。上，時掌翻。</span>喬等受命之部，張綱獨埋其車輪於雒陽都亭，<span class="jiazhu">漢郡、國、縣、道皆有都亭。</span>曰：<span class="yinhao">「豺狼當路，安問狐狸！」</span><span class="jiazhu">前漢京兆督郵侯文對孫寶之辭。</span>遂劾奏<span class="yinhao">「大將軍冀、河南尹不疑，以外戚蒙恩，居阿衡之任，而專肆貪叨，縱恣無極，<span class="jiaozhusup">〖章：甲十六行本「極」下有「多樹諂諛以害忠良，誠天威所不赦，大辟所宜加也。」二十字；乙十一行本同；孔本同；張校同；退齋校同。〗</span>謹條其無君之心十五事，斯皆臣子所切齒者也。」</span>書御，<span class="jiazhu">賢曰：御，進也。</span>京師震竦。時皇后寵方盛，諸梁姻戚滿朝，<span class="jiazhu">朝，直遙翻。</span>帝雖知綱言直，不能用也。杜喬至兗州，表奏泰山太守李固政爲天下第一，上徵固爲將作大匠。八使所劾奏，多梁冀及宦者親黨；互爲請救，事皆寢遏。<span class="jiazhu">劾，戶槪翻，又戶得翻。寢者，已御其奏，寢而不行。遏者，其奏未達，遏而不上。</span>侍御史河南种暠疾之，<span class="jiazhu">种，音沖。暠，古老翻。</span>復行案舉。<span class="jiazhu">復，扶又翻。</span>廷尉吳雄、將作大匠李固亦上言：<span class="yinhao">「八使所糾，宜急誅罰。」</span>帝乃更下八使奏章，令考正其罪。<span class="jiazhu">下，遐稼翻。</span></p>
<p class="em2 strong">梁冀恨張綱，思有以中傷之。<span class="jiazhu">中，竹仲翻。</span>時廣陵賊張嬰寇亂揚、徐間積十餘年，二千石不能制，冀乃以綱爲廣陵太守。前太守率多求兵馬，綱獨單車之職。旣到，徑詣嬰壘門；嬰大驚，遽走閉壘。綱於門<span class="jiaozhusup">〖章：甲十六行本「門」下有「外」字；乙十一行本同；孔本同；張校同；退齋校同。〗</span>罷遣吏民，<span class="jiaozhusup">〖章：甲十六行本「民」作「兵」；乙十一行本同；孔本同；張校同。〗</span>獨留所親者十餘人，以書喻嬰，請與相見。嬰見綱至誠，乃出拜謁。綱延置上坐，<span class="jiazhu">坐，才臥翻。</span>譬之曰：<span class="yinhao">「前後二千石多肆貪暴，故致公等懷憤相聚；二千石信有罪矣，然爲之者又非義也。今主上仁聖，欲以恩德服叛，故遣太守來，思以爵祿相榮，不願以刑罰相加，今誠轉禍爲福之時也。若聞義不服，天子赫然震怒，荊、揚、兗、豫大兵雲合，身首橫分，血嗣俱絕。<span class="jiazhu">賢曰：凡祭皆用牲，故曰血嗣。或曰：父子氣血相傳，故曰血嗣。</span>二者利害，公其深計之！」</span>嬰聞，泣下曰：<span class="yinhao">「荒裔愚民，不能自通朝廷，不堪侵枉，遂復相聚偷生，<span class="jiazhu">復，扶又翻。</span>若魚游釜中，知其不可久，且以喘息須臾間耳！<span class="jiazhu">人以氣一出入之頃爲一息。喘者，息之疾，音尺兗翻。</span>今聞明府之言，乃嬰等更生之辰也！」</span>乃辭還營。明日，將所部萬餘人與妻子面縛歸降。<span class="jiazhu">《考異》曰：《帝紀》：「九月，張嬰寇郡縣。」又云：「是歲，嬰詣綱降。」按《張綱傳》云「寇亂十餘年」，則非今年九月始寇郡縣也。袁《紀》置嬰降事於八月下、十月上。今從之。</span>綱單車入嬰壘，大會，置酒爲樂，<span class="jiazhu">樂，音洛。</span>散遣部衆，任從所之；親爲卜居宅、相田疇；<span class="jiazhu">賢曰：相，視也。田並畔曰疇。爲，于僞翻。相，息亮翻。</span>子孫<span class="jiaozhusup">〖章：甲十六行本「孫」作「弟」；乙十一行本同；孔本同；張校同。〗</span>欲爲吏者，皆引召之。人情悅服，南州晏然。朝廷論功當封，梁冀遏之。在郡一歲，卒，<span class="jiazhu">卒，子恤翻。</span>張嬰等五百餘人爲之制服行喪，<span class="jiazhu">爲，于僞翻。</span>送到犍爲，<span class="jiazhu">犍，居言翻。</span>負土成墳。詔拜其子續爲郎中，賜錢百萬。</p>
<p class="em2 strong">是時，二千石長吏有能政者，有雒陽令<span class="jiaozhusup">〖章：甲十六行本「令」下有「渤海」二字；乙十一行本同；孔本同；張校同。〗</span>任峻、<span class="jiazhu">任，音壬。</span>冀州刺史京兆蘇章、膠東相陳留吳祐。雒陽令自王渙之後，皆不稱職；<span class="jiazhu">王渙，事見四十八卷和帝元興元年。稱，尺證翻。</span>峻能選用文武吏，各盡其用，發姦不旋踵，民間不畏吏，其威禁猛於渙，而文理政敎不如也。章爲冀州刺史；有故人爲清河太守，章行部，欲案其姦臧，<span class="jiazhu">行，下孟翻。臧，古贓字通用。</span>乃請太守爲設酒肴，陳平生之好甚歡。<span class="jiazhu">爲，于僞翻。好，呼到翻。</span>太守喜曰：<span class="yinhao">「人皆有一天，我獨有二天！」</span><span class="jiazhu">謂章必能覆蓋其惡也。</span>章曰：<span class="yinhao">「今夕蘇孺文與故人飲者，私恩也；<span class="jiazhu">蘇章，字孺文。</span>明日冀州刺史案事者，公法也。」</span>遂舉正其罪；州境肅然。後以摧折權豪忤旨，坐免。時天下日敝，民多愁苦，論者日夜稱章，朝廷遂不能復用也。<span class="jiazhu">復，扶又翻。</span>祐爲膠東相，<span class="jiazhu">《續漢志》：膠東，侯國，屬北海國。</span>政崇仁簡，民不忍欺。嗇夫孫性，私賦民錢，市衣以進其父，<span class="jiazhu">《百官志》：縣置嗇夫一人，主知民善惡，爲役先後，知民貧富，爲賦多少，平其差品。《風俗通》曰：嗇，省也。夫，賦也。言消息百姓，均其役賦。嗇，音色。</span>父得而怒曰：<span class="yinhao">「有君如是，何忍欺之！」</span>促歸伏罪。性慙懼詣閤，持衣自首。<span class="jiazhu">首，式救翻。</span>祐屛左右問其故，<span class="jiazhu">屛，必郢翻。</span>性具談父言。祐曰：<span class="yinhao">「掾以親故受汚穢之名，所謂『觀過斯知仁矣。』」</span><span class="jiazhu">《論語》載孔子之言也。此言觀性之過在於取民，則知其心主於奉父。</span>使歸謝其父，還以衣遺之。<span class="jiazhu">遺，于季翻。</span></p>
<p class="em2 strong"><span class="yinwen">4</span>冬，十月，辛未，太尉桓焉、司徒劉壽免。</p>
<p class="em2 strong"><span class="yinwen">5</span>罕羌邑落五千餘戶詣趙沖降，唯燒何種據參䜌未下。<span class="jiazhu">種，章勇翻。參䜌縣，屬安定郡。䜌，音力全翻。</span>甲戌，罷張喬軍屯。</p>
<p class="em2 strong"><span class="yinwen">6</span>十一月，壬午，以司隸校尉下邳趙峻爲太尉，大司農胡廣爲司徒。</p>
<p class="strong"><span class="section" id="title-12"><span data-head-description="" data-head-level="h4" data-head-title="漢安二年">二年</span></span><span class="biaozhusup" data-rel="（癸未、西元一四三年）"></span></p>
<p class="em2 strong"><span class="yinwen">1</span>夏，四月，庚戌，護羌校尉趙沖與漢陽太守張貢擊燒當羌於參䜌，破之。<span class="jiazhu">「當」當作「何」，此承范《紀》之誤。燒當、燒何，羌兩種也。</span></p>
<p class="em2 strong"><span class="yinwen">2</span>六月，丙寅，立南匈奴守義王兜樓儲爲呼蘭若尸逐就單于。<span class="jiazhu">自永和五年吾斯、車紐反，陳龜逼殺單于休利，南庭虛位，至是始立單于。《考異》曰：袁《紀》，去年六月立兜樓儲爲單于，今從范《書》。</span>時兜樓儲在京師，上親臨軒授璽綬，引上殿，賜車馬、器服、金帛甚厚。<span class="jiazhu">璽，斯氏翻。綬，音受。引上，時掌翻。</span>詔太常、大鴻臚與諸國侍子於廣陽門外祖會，饗賜、作樂、角抵、百戲。<span class="jiazhu">太常掌樂，大鴻臚典四夷之客，故詔使祖單于。祖會，爲祖道之會也。賢曰：廣陽，城西面南頭門。角抵之戲，則魚龍爵馬之屬，言兩兩相當，亦角而爲抵對，卽今之鬭用古之角抵也。臚，陵如翻。</span></p>
<p class="em2 strong"><span class="yinwen">3</span>冬，閏十月，趙沖擊燒當羌於阿陽，破之。<span class="jiazhu">賢曰：阿陽縣，屬漢陽郡；故城在今秦州隴城縣西北。</span></p>
<p class="em2 strong"><span class="yinwen">4</span>十一月，使匈奴中郎扶風馬寔遣人刺殺句龍吾斯。<span class="jiazhu">刺，七亦翻。句，古侯翻。</span></p>
<p class="em2 strong"><span class="yinwen">5</span>涼州自九月以來，地百八十震，山谷坼裂，壞敗城寺，<span class="jiazhu">壞，音怪。敗，補邁翻。</span>民壓死者甚衆。</p>
<p class="em2 strong"><span class="yinwen">6</span>尙書令黃瓊以前左雄所上孝廉之選，專用儒學、文吏，<span class="jiazhu">事見上卷陽嘉元年。上，時掌翻。</span>於取士之義猶有所遺，乃奏增孝悌及能從政<span class="jiaozhusup">〖章：甲十六行本「政」下有「者」字；乙十一行本同；孔本同。〗</span>爲四科；帝從之。</p>
<p class="strong"><span class="section" id="title-13"><span data-head-description="" data-head-level="h4" data-head-title="建康元年">建康元年</span></span><span class="biaozhusup" data-rel="（甲申、西元一四四年）"></span><span class="jiazhu">是年四月改元。</span></p>
<p class="em2 strong"><span class="yinwen">1</span>春，護羌從事馬玄爲諸羌所誘，將羌衆亡出塞，<span class="jiazhu">誘，音酉。將，如字；領也。</span>領護羌校尉衞琚追擊玄等，斬首八百餘級。<span class="jiazhu">琚，音居。</span>趙沖復追叛羌到建威鸇陰河；<span class="jiazhu">賢曰：《續漢書》，「建威」作「武威」。鸇陰，縣名，屬安定郡。又曰：涼州姑臧縣東南有鸇陰縣故城，縣因水以爲名。宋白曰：會州會寧縣，漢鸇陰縣地。黃河西南自蘭州金城縣界流注。《水經》云：河水又東過勇士縣北，東流，卽此處。復，扶又翻。</span>軍渡竟，所將降胡六百餘人叛走；<span class="jiazhu">降，戶江翻。</span>沖將數百人追之，遇羌伏兵，與戰而歿。沖雖死，而前後多所斬獲，羌遂衰耗。詔封沖子爲義陽亭侯。</p>
<p class="em2 strong"><span class="yinwen">2</span>夏，四月，使匈奴中郎將馬寔擊南匈奴左部，破之。<span class="jiazhu">左部，卽句龍吾斯之黨。</span>於是胡、羌、烏桓悉詣寔降。</p>
<p class="em2 strong"><span class="yinwen">3</span>辛巳，立皇子炳爲太子，<span class="jiazhu">炳，虞貴人之子也。</span>改元，赦天下。太子居承光宮，帝使侍御史种暠監太子家。<span class="jiazhu">監，古銜翻。</span>中常侍高梵從中單駕出迎太子，<span class="jiazhu">暠，工老翻。梵，房戎翻，又房汎翻。</span>時太傅杜喬等疑不欲從而未決，暠乃手劍當車曰：<span class="jiazhu">手，守又翻。</span><span class="yinhao">「太子，國之儲副，人命所係。今常侍來，無詔信，何以知非姦邪？今日有死而已！」</span>梵辭屈，不敢對，馳還奏之。詔報，太子乃得去。喬退而歎息，愧暠臨事不惑；<span class="jiazhu">愧者，愧己之不能然也。</span>帝亦嘉其持重，稱善者良久。</p>
<p class="em2 strong"><span class="yinwen">4</span>揚、徐盜賊羣起，盤互連歲。秋，八月，九江范容、周生等寇掠城邑，屯據歷陽，<span class="jiazhu">歷陽縣，屬九江郡。賢曰：今和州縣。</span>爲江、淮巨患；遣御史中丞馮緄督州兵討之。<span class="jiazhu">緄，古本翻。《考異》曰：《帝紀》作「馮赦」，袁《紀》作「馮放」，皆誤。今據《緄傳》。</span></p>
<p class="em2 strong"><span class="yinwen">5</span>庚午，帝崩于玉堂前殿。<span class="jiazhu">年三十。</span>太子卽皇帝位，年二歲。尊皇后曰皇太后。太后臨朝。丁丑，以太尉趙峻爲太傅，大司農李固爲太尉，參錄尙書事。</p>
<p class="em2 strong"><span class="yinwen">6</span>九月，丙午，葬孝順皇帝于憲陵，<span class="jiazhu">賢曰：憲陵在雒陽西十五里。</span>廟曰敬宗。</p>
<p class="em2 strong"><span class="yinwen">7</span>是日，京師及太原、鴈門地震。</p>
<p class="em2 strong"><span class="yinwen">8</span>庚戌，詔舉賢良方正之士，策問之。皇甫規對曰：<span class="yinhao">「伏惟孝順皇帝初勤王政，紀綱四方，幾以獲安；<span class="jiazhu">幾，讀曰冀。</span>後遭姦僞，威分近習，<span class="jiazhu">賢曰：近習，謂佞幸、親近小人也。</span>受賂賣爵，賓客交錯，天下擾擾，從亂如歸，官民並竭，上下窮虛。陛下體兼乾坤，<span class="jiazhu">以坤母臨朝，以君天下，行乾之德，故曰體兼乾坤。</span>聰哲純茂，攝政之初，拔用忠貞，其餘維綱，多所改正，遠近翕然望見太平，而災異不息，寇賊縱橫，<span class="jiazhu">縱，子容翻。</span>殆以姦臣權重之所致也。其常侍尤無狀者，<span class="jiazhu">賢曰：無狀，謂無善狀。</span>宜亟黜遣，披掃凶黨，<span class="jiazhu">披，開也；掃，除也。</span>收入財賄，以塞痛怨，<span class="jiazhu">塞，悉則翻。</span>以答天誡。大將軍冀、河南尹不疑，亦宜增脩謙節，輔以儒術，省去遊娛不急之務，<span class="jiazhu">去，羌呂翻。</span>割減廬第無益之飾。夫君者，舟也；民者，水也；<span class="jiazhu">《家語》：孔子曰：君者，舟也；民者，水也。水可載舟，亦以覆舟。君以此思危，則危可知也。</span>羣臣，乘舟者也；將軍兄弟，操檝者也。<span class="jiazhu">操，千高翻。檝，與楫同。</span>若能平志畢力，以度元元，所謂福也；如其怠弛，將淪波濤，可不愼乎！夫德不稱祿，猶鑿墉之趾以益其高，豈量力審功，安固之道哉！<span class="jiazhu">稱，尺證翻。量，音良。</span>凡諸宿猾、酒徒、戲客，皆宜貶斥，以懲不軌；令冀等深思得賢之福，失人之累。」</span><span class="jiazhu">累，良瑞翻。</span>梁冀忿之，以規爲下第，拜郎中；託疾，免歸，州郡承冀旨，幾陷死者再三，遂沈廢於家，積十餘年。<span class="jiazhu">幾，居希翻。沈，持林翻。《考異》曰：《規傳》云：「沖、質之間，規對策免歸，積十四年。」檢《帝紀》，此後別無舉賢良事，或者此時規舉賢良，其至對策時已在質帝世也，故云沖、質之間。自明年數至梁冀誅，亦整十四年也。</span></p>
<p class="em2 strong"><span class="yinwen">9</span>揚州刺史尹耀、九江太守鄧顯討范容等於歷陽，敗歿。</p>
<p class="em2 strong"><span class="yinwen">10</span>冬，十月，日南蠻夷復反，<span class="jiazhu">復，扶又翻。</span>攻燒縣邑。交趾刺史九江夏方招誘降之。<span class="jiazhu">夏，戶雅翻。</span></p>
<p class="em2 strong"><span class="yinwen">11</span>十一月，九江盜賊徐鳳、馬勉攻燒城邑；鳳稱無上將軍，勉稱皇帝，<span class="jiazhu">《考異》曰：《帝紀》：「永嘉元年三月，勉稱皇帝」，今據《滕撫傳》。</span>築營於當塗山中，<span class="jiazhu">賢曰：當塗縣之山，在今宣州。余按兩《漢志》，當塗縣，屬九江郡。《續志》曰：縣有馬丘聚，徐鳳反於此。又有塗山，禹會諸侯處也，又有芍陂，陂在壽州安豐縣東。塗山，在濠州鍾離縣西九十五里。以此證之，漢當塗縣地，當在唐濠、壽二州界。晉氏南渡，淮民避亂渡江，晉成帝乃僑立當塗縣於于胡，於唐屬宣州。今當塗縣，非漢舊當塗縣地。</span>建年號，置百官。</p>
<p class="em2 strong"><span class="yinwen">12</span>十二月，九江賊黃虎等攻合肥。<span class="jiazhu">合肥縣，屬九江郡。賢曰：故城在今廬州北。應劭曰：夏水出父城東南，至此與淮合，故曰合肥。</span></p>
<p class="em2 strong"><span class="yinwen">13</span>是歲，羣盜發憲陵。</p>
<h5><span class="section" id="title-14"><span data-head-description="" data-head-level="h3" data-head-title="孝沖皇帝">孝沖皇帝</span></span></h5>
<p class=""><span class="jiazhu">諱炳。《諡法》：幼少在位曰沖。司馬彪曰：沖幼早夭，故諡曰沖。伏侯《古今註》曰：「炳」之字曰「明」。</span></p>
<p class="strong"><span class="section" id="title-15"><span data-head-description="" data-head-level="h4" data-head-title="永嘉元年">永嘉元年</span></span><span class="biaozhusup" data-rel="（乙酉、西元一四五年）"></span><span class="jiazhu">《考異》曰：袁《紀》作「元嘉」，誤。</span></p>
<p class="em2 strong"><span class="yinwen">1</span>春，正月，戊戌，帝崩于玉堂前殿。<span class="jiazhu">年三歲。</span>梁太后以揚、徐盜賊方盛，欲須所徵諸王侯到乃發喪。太尉李固曰：<span class="yinhao">「帝雖幼少，猶天下之父。今日崩亡，人神感動，豈有人子反共掩匿乎！<span class="jiazhu">人子，當作臣子。</span>昔秦皇沙丘之謀及近日北鄕之事，皆祕不發喪，<span class="jiazhu">沙丘事見七卷秦始皇三十七年。北鄕事見上卷安帝延光四年。</span>此天下大忌，不可之甚者也！」</span>太后從之，卽暮發喪。</p>
<p class="em2 strong">徵清河王蒜及渤海孝王鴻之子纘皆至京師。蒜父曰清河恭王延平；延平及鴻皆樂安夷王寵之子，千乘貞王伉之孫也。<span class="jiazhu">千乘貞王伉，章帝建初四年封；薨，子寵嗣。和帝永元七年，改千乘國曰樂安。薨，子鴻嗣，是生質帝。帝旣立，梁太后以樂安國土卑溼，租委鮮薄，改封鴻渤海王。清河王慶子虎威嗣國，三年而薨，無子；鄧太后立延平爲清河王。《諡法》：安心好靜曰夷。蒜，蘇貫翻。伉，音抗。</span>清河王爲人嚴重，動止有法度，公卿皆歸心焉。李固謂大將軍冀曰：<span class="yinhao">「今當立帝，宜擇長年，高明有德，任親政事者，<span class="jiazhu">長，知兩翻。任，如林翻，堪也。</span>願將軍審詳大計，察周、霍之立文、宣，戒鄧、閻之利幼弱！」</span><span class="jiazhu">周勃事見十三卷高后八年。霍光事見二十四卷昭帝元平元年。鄧氏事見四十八卷和帝元興元年、四十九卷殤帝延平元年。閻氏事見上卷安帝延光四年。</span>冀不從，與太后定策禁中。丙辰，冀持節以王青蓋車迎纘入南宮。丁巳，封爲建平侯。其日，卽皇帝位，年八歲。蒜罷歸國。</p>
<p class="em2 strong"><span class="yinwen">2</span>將卜山陵，李固曰：<span class="yinhao">「今處處寇賊，軍興費廣，新創憲陵，賦發非一；帝尙幼小，可起陵於建<span class="jiaozhusup">〖章：甲十六行本「建」作「憲」；乙十一行本同；張校同，云無註本亦作「建」。〗</span>陵塋內，依康陵制度。」</span><span class="jiazhu">康陵，殤帝陵，亦在愼陵塋內。塋，音營。</span>太后從之。己未，葬孝沖皇帝於懷陵。</p>
<p class="em2 strong"><span class="yinwen">3</span>太后委政宰輔，李固所言，太后多從之，宦<span class="jiaozhusup">〖章：甲十六行本「宦」上有「黃門」二字；乙十一行本同；孔本同。〗</span>官爲惡者一皆斥遣，天下咸治平；<span class="jiazhu">治，直吏翻。</span>而梁冀深忌疾之。</p>
<p class="em2 strong">初，順帝時所除官多不以次；及固在事，奏免百餘人。此等旣怨，又希望冀旨，遂共作發章誣奏固曰：<span class="yinhao">「太尉李固，因公假私，依正行邪，離間近戚，<span class="jiazhu">間，永莧翻。</span>自隆支黨。大行在殯，路人掩涕，<span class="jiazhu">掩涕者，掩面而泣也。</span>固獨胡粉飾貌，<span class="jiazhu">燒鉛汞成粉以傅面。《北史》曰：胡粉，出龜茲國。</span>搔頭弄姿，<span class="jiazhu">《西京雜記》曰：武帝遇李夫人，就取玉簪搔頭，自此宮人搔頭皆用玉。</span>槃旋偃仰，從容治步，<span class="jiazhu">從，七容翻。從容，舒緩也。治步，言脩治容儀，行步中規矩也。治，直之翻。</span>曾無慘怛傷悴之心。<span class="jiazhu">悴，秦醉翻。</span>山陵未成，違矯舊政，善則稱己，過則歸君；斥逐近臣，不得侍送。作威作福，莫固之甚矣！夫子罪莫大於累父，<span class="jiazhu">累，力瑞翻。</span>臣惡莫深於毀君，固之過釁，事合誅辟。」</span><span class="jiazhu">辟，毗亦翻。</span>書奏，冀以白太后，使下其書；<span class="jiazhu">下，遐稼翻。</span>太后不聽。</p>
<p class="em2 strong"><span class="yinwen">4</span>廣陵賊張嬰復聚衆數千人反，據廣陵。<span class="jiazhu">復，扶又翻；下同。</span></p>
<p class="em2 strong"><span class="yinwen">5</span>二月，乙酉，赦天下。</p>
<p class="em2 strong"><span class="yinwen">6</span>西羌叛亂積年，費用八十餘億。諸將多斷盜牢稟，<span class="jiazhu">《前書音義》曰：牢，價直也。稟，給也。賢曰：牢，廩食也；古者名廩爲牢。斷，割也；減割牢廩而盜之。斷，丁管翻。</span>私自潤入，皆以珍寶貨賂左右。上下放縱，不恤軍事，士卒不得其死者，白骨相望於野。左馮翊梁並以恩信招誘叛羌；離湳、狐奴等五萬餘戶皆詣並降，<span class="jiazhu">誘，音酉。湳，乃感翻。降，戶江翻。</span>隴右復平。</p>
<p class="em2 strong"><span class="yinwen">7</span>太后以徐、揚盜賊益熾，博求將帥。三公舉涿令北海滕撫有文武才；<span class="jiazhu">《姓譜》：滕侯之後，以國爲氏。</span>詔拜撫九江都尉，與中郎將趙序助馮緄，合州郡兵數萬人共討之。<span class="jiazhu">緄，古本翻。</span>又廣開賞募，錢、邑各有差。<span class="jiazhu">謂立賞格，錢、邑，以功之高下爲差。錢，賜錢也。邑，封邑也。</span>又議遣太尉李固，未及行。三月，撫等進擊衆賊，大破之，斬馬勉、范容、周生等千五百級。徐鳳以餘衆燒東城縣。<span class="jiazhu">東城縣，屬九江郡。賢曰：在今濠州定遠縣南。</span>夏，五月，下邳人謝安應募，率其宗親設伏擊鳳，斬之。封安爲平鄕侯。拜滕撫中郎將，督揚、徐二州事。</p>
<p class="em2 strong"><span class="yinwen">8</span>丙辰，詔曰：<span class="yinhao">「孝殤皇帝卽位踰年，君臣禮成。孝安皇帝承襲統業，而前世遂令恭陵在康陵之上，先後相踰，失其次序。今其正之！」</span></p>
<p class="em2 strong"><span class="yinwen">9</span>六月，鮮卑寇代郡。</p>
<p class="em2 strong"><span class="yinwen">10</span>秋，廬江盜賊攻尋陽，<span class="jiazhu">尋陽縣，屬廬江郡。班《志註》云：《禹貢》九江在南，皆東合爲大江。余按尋陽縣本在大江之北，尋水之陽。吳立蘄春郡，尋陽縣屬焉。蘄春縣，漢屬江夏郡，唐蘄州之地。《元豐九域志》：蘄州東南至江州二百四十里。江州得尋陽之名，由司馬氏置尋陽太守於柴桑，於是江南之尋陽著於此，江北之尋陽晦矣。</span>又攻盱台。<span class="jiazhu">盱台縣，屬下邳國，音吁怡。</span>滕撫遣司馬王章擊破之。</p>
<p class="em2 strong"><span class="yinwen">11</span>九月，庚戌，太傅趙峻薨。</p>
<p class="em2 strong"><span class="yinwen">12</span>滕撫進擊張嬰，冬，十一月，丙午，破嬰，斬獲千餘人。丁未，中郎將趙序坐畏懦、詐增首級，棄市。<span class="jiazhu">《考異》曰：《東觀記》曰：「取錢縑三百七十五萬」，今從《滕撫傳》。</span></p>
<p class="em2 strong"><span class="yinwen">13</span>歷陽賊華孟自稱黑帝，<span class="jiazhu">華，戶化翻。</span>攻殺九江太守楊岑。滕撫進擊，破之，斬孟等三千八百級，虜獲七百餘人。於是東南悉平，振旅而還。<span class="jiazhu">還，從宣翻，又如字。</span>以撫爲左馮翊。</p>
<p class="em2 strong"><span class="yinwen">14</span>永昌太守劉君世，鑄黃金爲文蛇，以獻大將軍冀；益州刺史种暠糾發逮捕，馳傳上言。<span class="jiazhu">傳，株戀翻；下傳逮同。上，時掌翻。</span>冀由是恨暠。會巴郡人服直<span class="jiazhu">《姓譜》：服，周內史叔服之後。漢有江夏太守服徹。</span>聚黨數百人，自稱天王，暠與太守應承討捕，不克，吏民多被傷害；<span class="jiazhu">被，皮義翻。</span>冀因此陷之，傳逮暠、承。<span class="jiazhu">逮暠、承，傳詣京師也。</span>李固上疏曰：<span class="yinhao">「臣伏聞討捕所傷，本非暠、承之意，實由縣吏懼法畏罪，迫逐深苦，致此不詳。<span class="jiazhu">詳，審也。言不能審知賊勢，驅民赴戰，以致死傷也。</span>比盜賊羣起，<span class="jiazhu">比，毗至翻。</span>處處未絕。暠、承以首舉大姦而相隨受罪，臣恐沮傷州縣糾發之意，更共飾匿，<span class="jiazhu">賢曰：言各飾僞辭，隱匿眞狀也。</span>莫復盡心！」</span>太后省奏，<span class="jiazhu">復，扶又翻。省，悉景翻。</span>乃赦暠、承罪，免官而已。金蛇輸司農，<span class="jiazhu">大司農，掌諸錢穀金帛，故金蛇輸司農。《考異》曰：《种暠傳》云：「二府畏懦，不敢按之。」今從《杜喬傳》。</span>冀從大司農杜喬借觀之，喬不肯與；冀小女死，令公卿會喪，喬獨不往；冀由是銜之。<span class="jiazhu">爲冀殺喬張本。</span></p> 



</div></body></html>