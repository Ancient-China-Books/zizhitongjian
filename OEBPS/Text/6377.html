<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百三十三・唐紀四十九・德宗神武聖文皇帝八</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀四十九">唐紀四十九</span></span></h1>
<p id="online_toc_0"><a class="gg-link" href="#online_toc_0"></a><span class="jiazhu">起強圉單閼<span class="biaozhusup" data-rel="">（丁卯）</span>八月，盡重光協<span class="biaozhusup" data-rel="">（辛未）</span>，凡四年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="德宗神武聖文皇帝八">德宗神武聖文皇帝八</span></span></h5>
<div class="yeartoc" id="year_toc_787"><p class="strong" id="online_toc_1"><a class="gg-link" href="#online_toc_1"></a><span class="section" id="title-3"><span data-head-description="德宗神武聖文皇帝八" data-head-level="h4" data-head-title="貞元三年">貞元三年</span></span><span class="biaozhusup" data-rel="">（丁卯、七八七年）</span></p></div>
<p class="em2 strong" id="online_toc_2"><a class="gg-link" href="#online_toc_2"></a><span class="yinwen">1</span>八月，辛巳朔，日有食之。</p>
<p class="em2 strong" id="online_toc_3"><a class="gg-link" href="#online_toc_3"></a><span class="yinwen">2</span>吐蕃尙結贊遣五騎送崔漢衡歸，<span class="jiazhu">吐，從暾入聲。漢衡爲吐蕃所擒見上卷是年五月。騎，奇寄翻。</span>且上表求和；至潘原，李觀語之以<span class="yinhao">「有詔不納吐蕃使者」</span>，<span class="jiazhu">上，時掌翻。觀，古玩翻。語，牛倨翻。使，疏吏翻。</span>受其表而卻其人。</p>
<p class="em2 strong" id="online_toc_4"><a class="gg-link" href="#online_toc_4"></a><span class="yinwen">3</span>初，兵部侍郎、同平章事柳渾與張延賞俱爲相，渾議事數異同，<span class="jiazhu">相，息亮翻。數，所角翻。</span>延賞使所親謂曰：<span class="yinhao">「相公舊德，但節言於廟堂，則重位可久。」</span>渾曰：<span class="yinhao">「爲吾謝張公，<span class="jiazhu">爲，于僞翻。</span>柳渾頭可斷，<span class="jiazhu">斷，音短。</span>舌不可禁！」</span><span class="jiazhu">禁，居吟翻。</span>由是交惡。上好文雅醞藉，<span class="jiazhu">好，呼到翻。醞，紆運翻。藉，慈夜翻。史炤曰：醞藉，有雅度之稱。余謂炤說非也。<span class="shu-ming">記·禮器</span>云：禮有擯詔，樂有相步，溫之至也。鄭氏<span class="shu-ming">註</span>云：皆爲溫藉重禮也。皇氏云：溫，謂丞藉。凡玉以物縕裏丞藉，君子亦以威儀擯相以自丞藉。溫，與縕同。</span>而渾質直輕侻，無威儀，<span class="jiazhu">侻，他活翻。</span>於上前時發俚語。上不悅，欲黜爲王府長史，李泌言：<span class="yinhao">「渾褊直無他。<span class="jiazhu">俚，音里。長，知丈翻。褊，補典翻。</span>故事，罷相無爲長史者。」</span>又欲以爲王傅，泌請以爲常侍，上曰：<span class="yinhao">「茍得罷之，無不可者。」</span><span class="jiazhu">於此可以見帝之親任泌。泌，薄必翻。</span>己丑，渾罷爲左散騎常侍。<span class="jiazhu">散，悉亶翻。</span></p>
<p class="em2 strong" id="online_toc_5"><a class="gg-link" href="#online_toc_5"></a><span class="yinwen">4</span>初，郜國大長公主適駙馬都尉蕭升；升，復之從兄弟也。<span class="jiazhu">郜，音告。長，知兩翻。從，才用翻。</span>公主不謹，詹事李昇、蜀州別駕蕭鼎、<span class="jiazhu">武后垂拱二年，分益州置蜀州、漢州。</span>彭州司馬李萬、豐陽令韋恪，<span class="jiazhu">豐陽縣，屬商州，漢商縣地，晉分商縣置豐陽縣，以川爲名。舊治吉川城，麟德元年移治豐陽川。</span>皆出入主第。主女爲太子妃，始者上恩禮甚厚，主常直乘肩輿抵東宮；宗戚皆疾之。或告主淫亂，且爲厭禱。<span class="jiazhu">厭，於琰翻，又一叶翻。</span>上大怒，幽主於禁中，切責太子；太子不知所對，請與蕭妃離婚。</p>
<p class="em2 strong" id="online_toc_6"><a class="gg-link" href="#online_toc_6"></a>上召李泌告之，且曰：<span class="yinhao">「舒王近已長立，<span class="jiazhu">長，知兩翻。</span>孝友溫仁。」</span>泌曰：<span class="yinhao">「何至於是！陛下惟有一子，<span class="jiazhu"><span class="shu-ming">考異</span>曰：按德宗十一子，誼、謜其所生外，猶有九子。而泌云惟有一子者，蓋當是時小王或未生，誼、謜之外尙有昭靖子也。</span>柰何一旦疑之，欲廢之而立姪，得無失計乎！」</span>上勃然怒曰：<span class="yinhao">「卿何得間人父子！<span class="jiazhu">間，古莧翻。</span>誰語卿舒王爲姪者？」</span>對曰：<span class="yinhao">「陛下自言之。大曆初，陛下語臣，<span class="jiazhu">語，牛倨翻。</span>『今日得數子』。臣請其故，陛下言『昭靖諸子，主上令吾子之。』<span class="jiazhu">昭靖太子，上弟邈也。</span>今陛下所生之子猶疑之，何有於姪！<span class="jiazhu">當此之時，微李泌，孰能言及此者。</span>舒王雖孝，自今陛下宜努力，勿復望其孝矣！」</span><span class="jiazhu">因父子天性，推而言及人情利害極處以感動之。復，扶又翻。</span>上曰：<span class="yinhao">「卿不愛家族乎？」</span>對曰：<span class="yinhao">「臣惟愛家族，故不敢不盡言。若畏陛下盛怒而爲曲從，陛下明日悔之，必尤臣云：『吾獨任汝爲相，不力諫，使至此；必復殺而子。』<span class="jiazhu">而，汝也。</span>臣老矣，餘年不足惜，若冤殺臣子，使臣以姪爲嗣，臣未知得歆其祀乎！」</span>因鳴咽流涕。<span class="jiazhu">又以自家眞情感動之。</span>上亦泣曰：<span class="yinhao">「事已如此，使朕如何而可？」</span>對曰：<span class="yinhao">「此大事，願陛下審圖之。臣始謂陛下聖德，當使海外蠻夷皆戴之如父母，豈謂自有子而疑之至此乎！臣今盡言，不敢避忌諱。自古父子相疑，未有不亡國覆家者。陛下記昔在彭原，建寧何故而誅？」</span>上曰：<span class="yinhao">「建寧叔實冤，肅宗性急，譖之者深耳！」</span><span class="jiazhu">建寧王倓，德宗之叔也。倓冤死事見二百一十九卷肅宗至德元載。</span>泌曰：<span class="yinhao">「臣昔以建寧之故，固辭官爵，誓不近天子左右；<span class="jiazhu">近，其靳翻。</span>不幸今日復爲陛下相，又覩茲事。<span class="jiazhu">復，扶又翻。相，息亮翻。</span>臣在彭原，承恩無比，竟不敢言建寧之冤，及臨辭乃言之，肅宗亦悔而泣。<span class="jiazhu">事見二百二十卷至德二載。</span>先帝自建寧之死，常懷危懼，臣亦爲先帝誦<span class="shu-ming">黃臺瓜辭</span>以防讒構之端。」</span><span class="jiazhu">事見同上。爲，于僞翻。</span>上曰：<span class="yinhao">「朕固知之。」</span>意色稍解，乃曰：<span class="yinhao">「貞觀、開元皆易太子，何故不亡？」</span>對曰：<span class="yinhao">「臣方欲言之。昔承乾屢嘗監國，<span class="jiazhu">監，古銜翻。</span>託附者衆，東宮甲士甚多，與宰相侯君集謀反，事覺，太宗使其舅長孫無忌與朝臣數十人鞫之，事狀顯白，然後集百官而議之。當時言者猶云：『願陛下不失爲慈父，使太子得終天年。』太宗從之，幷廢魏王泰。<span class="jiazhu">事見一百九十有七卷貞觀十七年。</span>陛下旣知肅宗性急，以建寧爲冤，臣不勝慶幸。<span class="jiazhu">勝，音升。</span>願陛下戒覆車之失，從容三日，<span class="jiazhu">從，千容翻。</span>究其端緒而思之，陛下必釋然知太子之無他矣。若果有其迹，當召大臣知義理者二十人與臣鞫其左右，必有實狀，願陛下如貞觀之法行之，幷廢舒王而立皇孫，則百代之後，有天下者猶陛下子孫也。至於開元之末，武惠妃譖太子瑛兄弟殺之，海內冤憤，<span class="jiazhu">事見二百一十四卷玄宗開元二十五年。</span>此乃百代所當戒，又可法乎！且陛下昔嘗令太子見臣於蓬萊池，<span class="jiazhu">大明宮中蓬萊殿北有太液池，池中有蓬萊山，所謂蓬萊池，蓋卽此也。</span>觀其容表，非有蠭目豺聲商臣之相也，<span class="jiazhu"><span class="shu-ming">左傳</span>：楚成王將立太子商臣，令尹子上曰：<span class="yinhao">「不可，是人也，蠭目而豺聲，忍人也。」</span>不聽，卒立之。商臣後果以宮甲圍成王而殺之。</span>正恐失於柔仁耳。又，太子自貞元以來常居少陽院，<span class="jiazhu">大明宮中有少陽院，在浴堂殿之東，溫室殿西南。少，詩照翻。</span>在寢殿之側，<span class="jiazhu">德宗常居浴堂殿。</span>未嘗接外人，預外事，安有異謀乎！彼譖人者巧詐百端，雖有手書如晉愍懷，<span class="jiazhu">事見八十三卷西晉惠帝元康九年。</span>衷甲如太子瑛，<span class="jiazhu">開元二十五年，楊泂復構太子瑛、鄂王瑤、光王琚與妃兄薛鏽有異謀。武惠妃使人詭召太子。二王曰：<span class="yinhao">「宮中有賊，請甲以入。」</span>太子從之。妃白帝曰：<span class="yinhao">「太子、二王謀反，甲而來！」</span>帝使中人視之，如言。遂並廢爲庶人。</span>猶未可信，況但以妻母有罪爲累乎！<span class="jiazhu">累，良瑞翻；下累汝同。</span>幸陛下語臣，<span class="jiazhu">語，牛倨翻。</span>臣敢以家族保太子必不知謀。曏使楊素、許敬宗、李林甫之徒承此旨，已就舒王圖定策之功矣！」</span>上曰：<span class="yinhao">「此朕家事，何豫於卿，而力爭如此？」</span>對曰：<span class="yinhao">「天子以四海爲家。臣今獨任宰相之重，四海之內，一物失所，責歸於臣。況坐視太子冤橫而不言，<span class="jiazhu">橫，戶孟翻。</span>臣罪大矣！」</span>上曰：<span class="yinhao">「爲卿遷延至明日思之。」</span><span class="jiazhu">爲，于僞翻。</span>泌抽笏叩頭而泣曰：<span class="yinhao">「如此，臣知陛下父子慈孝如初矣！然陛下還宮，當自審思，勿露此意於左右；露之，則彼皆欲樹功於舒王，太子危矣！」</span>上曰：<span class="yinhao">「具曉卿意。」</span>泌歸，謂子弟曰：<span class="yinhao">「吾本不樂富貴，而命與願違，今累汝曹矣。」</span><span class="jiazhu">樂，音洛。累，力瑞翻。</span></p>
<p class="em2 strong" id="online_toc_7"><a class="gg-link" href="#online_toc_7"></a>太子遣人謝泌曰：<span class="yinhao">「若必不可救，欲先自仰藥，何如？」</span><span class="jiazhu">言欲飲藥而死也。</span>泌曰：<span class="yinhao">「必無此慮。願太子起敬起孝。<span class="jiazhu">起敬起孝，<span class="shu-ming">禮記</span>之言。</span>苟泌身不存，則事不可知耳。」</span></p>
<p class="em2 strong" id="online_toc_8"><a class="gg-link" href="#online_toc_8"></a>間一日，<span class="jiazhu">按<span class="shu-ming">經典釋文</span>：間，音間廁之間。</span>上開延英殿獨召泌，<span class="jiazhu">宋白曰：唐制，內中有公事商量，卽降宣頭付閤門開延英，閤門翻宣申中書，幷牓正衙門。如中書有公事敷奏，卽宰臣入牓子，奏請開延英，只是宰臣赴對。</span>流涕闌干，<span class="jiazhu">泣涕縱橫爲闌干。一曰：闌干，淚不斷貌。</span>撫其背曰：<span class="yinhao">「非卿切言，朕今日悔無及矣！皆如卿言，太子仁孝，實無他也。自今軍國及朕家事，皆當謀於卿矣。」</span>泌拜賀，因曰：<span class="yinhao">「陛下聖明，察太子無罪，臣報國畢矣。臣前日驚悸亡魂，<span class="jiazhu">悸，其季翻，心動也。</span>不可復用，<span class="jiazhu">復，扶又翻。</span>願乞骸骨。」</span>上曰：<span class="yinhao">「朕父子賴卿得全，方屬子孫，<span class="jiazhu">屬，之欲翻。</span>使卿代代富貴以報德，何爲出此言乎！」</span>甲午，詔李萬不知避宗，宜杖死。<span class="jiazhu"><span class="shu-ming">左傳</span>：齊盧蒲癸臣於慶舍，有寵，妻之以女。慶舍之士謂盧蒲癸曰：<span class="yinhao">「男女辨姓，子不避宗，何也？」</span>癸曰：<span class="yinhao">「宗不余避，余獨安避之！」</span></span>李昇等及公主五子，皆流嶺南及遠州。</p>
<p class="em2 strong" id="online_toc_9"><a class="gg-link" href="#online_toc_9"></a><span class="yinwen">5</span>戊申，吐蕃帥羌、渾之衆寇隴州，連營數十里，京城震恐。<span class="jiazhu">帥，讀曰率。</span>九月，丁卯，遣神策將石季章戍武功，決勝軍使唐良臣戍百里城。丁巳，吐蕃大掠汧陽、吳山、華亭，<span class="jiazhu">吳山縣，屬隴州，隋之長蛇縣地，唐貞觀元年更名，以縣有吳山也。史炤曰：華亭，本屬安定郡，後屬隴州，垂拱二年更名曰亭川，元和三年省入汧源。汧，口堅翻。</span>老弱者殺之，或斷手鑿目，棄之而去；<span class="jiazhu">斷，音短。</span>驅丁壯萬餘悉送安化峽西，<span class="jiazhu">安化峽，當在秦州清水縣界。<span class="shu-ming">九域志</span>：平涼西南七十里有安化縣。又隴州汧陽縣有安化鎭。</span>將分隸羌、渾，乃告之曰：<span class="yinhao">「聽爾東向哭辭鄕國！」</span>衆大哭，赴崖谷死傷者千餘人。未幾，<span class="jiazhu">幾，居豈翻。</span>吐蕃之衆復至，圍隴州，<span class="jiazhu">復，扶又翻。</span>刺史韓清沔與神策副將蘇太平夜出兵擊卻之。<span class="jiazhu">沔，彌兗翻。</span></p>
<p class="em2 strong" id="online_toc_10"><a class="gg-link" href="#online_toc_10"></a><span class="yinwen">6</span>上謂李泌曰：<span class="yinhao">「每歲諸道貢獻，共直錢五十萬緡，今歲僅得三十萬緡。<span class="jiazhu">泌，薄必翻。緡，眉巾翻。</span>言此誠知失體，然宮中用度殊不足。」</span>泌曰：<span class="yinhao">「古者天子不私求財，<span class="jiazhu"><span class="shu-ming">春秋左傳</span>之言。</span>今請歲供宮中錢百萬緡，願陛下不受諸道貢獻及罷宣索。<span class="jiazhu">遣中使以聖旨就有司宣取財物，謂之宣索。索，山客翻。</span>必有所須，請降敕折稅，<span class="jiazhu">折，之舌翻。</span>不使姦吏因緣誅剝。」</span>上從之。</p>
<p class="em2 strong" id="online_toc_11"><a class="gg-link" href="#online_toc_11"></a><span class="yinwen">7</span>回紇合骨咄祿可汗屢求和親，且請昏；上未之許。會邊將告乏馬，無以給之，<span class="jiazhu">紇，下沒翻。咄，當沒翻。可，從刊入聲。汗，戶汗翻。將，卽亮翻。</span>李泌言於上曰：<span class="yinhao">「陛下誠用臣策，數年之後，馬賤於今十倍矣！」</span>上曰：<span class="yinhao">「何故？」</span>對曰：<span class="yinhao">「願陛下推至公之心，屈己徇人，爲社稷大計，臣乃敢言。」</span>上曰：<span class="yinhao">「卿何自疑若是！」</span>對曰：<span class="yinhao">「臣願陛下北和回紇，南通雲南，西結大食、天竺，如此，則吐蕃自困，馬亦易致矣。」</span><span class="jiazhu">吐，從暾入聲。易，弋豉翻。</span>上曰：<span class="yinhao">「三國當如卿言，至於回紇則不可！」</span><span class="jiazhu">以陝州之辱，恨回紇也。</span>泌曰：<span class="yinhao">「臣固知陛下如此，所以不早言。<span class="jiazhu">見上卷是年七月。</span>爲今之計，當以回紇爲先，三國差緩耳。」</span><span class="jiazhu">三國，謂雲南、大食、天竺。</span>上曰：<span class="yinhao">「唯回紇卿勿言。」</span>泌曰：<span class="yinhao">「臣備位宰相，事有可否在陛下，何至不許臣言！」</span><span class="jiazhu">相，息亮翻。</span>上曰：<span class="yinhao">「朕於卿言皆聽之矣，至於<span class="jiaozhusup">【章：乙十六行本「於」下有「和」字；乙十一行本同；孔本同；張校同。】</span>回紇，宜待子孫；於朕之時，則固不可！」</span>泌曰：<span class="yinhao">「豈非以陝州之恥邪！」</span>上曰：<span class="yinhao">「然。韋少華等以朕之故受辱而死，<span class="jiazhu">事見二百二十二卷寶應元年。陝，失冉翻。邪，音耶。少，始照翻。</span>朕豈能忘之！屬國家多難，<span class="jiazhu">屬，之欲翻。難，乃旦翻。</span>未暇報之，和則決不可。卿勿更言！」</span>泌曰：<span class="yinhao">「害少華者乃牟羽可汗，陛下卽位，舉兵入寇，未出其境，今合骨咄祿可汗殺之。然則今可汗乃有功於陛下，宜受封賞，又何怨邪！其後張光晟殺突董等九百餘人，<span class="jiazhu">殺牟羽、殺突董事並見二百二十六卷建中元年。</span>合骨咄祿竟不敢殺朝廷使者，<span class="jiazhu">見二百二十七卷建中三年。</span>然則合骨咄祿固無罪矣。」</span>上曰：<span class="yinhao">「卿以和回紇爲是，則朕固非邪？」</span>對曰：<span class="yinhao">「臣爲社稷而言，<span class="jiazhu">爲，于僞翻。</span>若苟合取容，何以見肅宗、代宗於天上！」</span><span class="jiazhu">凡人言死，則曰見某人於地下。人主之前，尊君之祖、父，則曰見於天上，言其神靈在天，死則將得見之。</span>上曰：<span class="yinhao">「容朕徐思之。」</span>自是泌凡十五餘對，未嘗不論回紇事，上終不許。泌曰：<span class="yinhao">「陛下旣不許回紇和親，願賜臣骸骨。」</span>上曰：<span class="yinhao">「朕非拒諫，但欲與卿較理耳，何至遽欲去朕邪！」</span>對曰：<span class="yinhao">「陛下許臣言理，此固天下之福也。」</span>上曰：<span class="yinhao">「朕不惜屈己與之和，但不能負少華輩。」</span>對曰：<span class="yinhao">「以臣觀之，少華輩負陛下，非陛下負之也。」</span>上曰：<span class="yinhao">「何故？」</span>對曰：<span class="yinhao">「昔回紇葉護將兵助討安慶緒，肅宗但令臣宴勞之於元帥府，先帝未嘗見也。<span class="jiazhu">勞，力到翻。討安慶緒之時，代宗以廣平王爲元帥。</span>葉護固邀臣至其營，肅宗猶不許。及大軍將發，先帝始與相見。所以然者，彼戎狄豺狼也，舉兵入中國之腹，不得不過爲之防也。陛下在陝，富於春秋，少華輩不能深慮，以萬乘元子徑造其營，<span class="jiazhu">造，七到翻。</span>又不先與之議相見之儀，使彼得肆其桀驁，<span class="jiazhu">驁，五告翻。</span>豈非少華輩負陛下邪？死不足償責矣。且香積之捷，葉護欲引兵入長安，先帝親拜之於馬前以止之，葉護遂不敢入城。<span class="jiazhu">事見二百二十卷肅宗至德二載。</span>當時觀者十萬餘人，皆歎息曰：『廣平王眞華、夷主也！』然則先帝所屈者少，所伸者多矣。葉護乃牟羽之叔父也。牟羽身爲可汗，舉全國之兵赴中原之難，<span class="jiazhu">難，乃旦翻。</span>故其志氣驕矜，敢責禮於陛下；陛下天資神武，不爲之屈。當是之時，臣不敢言其他，若可汗留陛下於營中，歡飲十日，天下豈得不寒心哉！<span class="jiazhu">不敢察察言，故云爾。</span>而天威所臨，豺狼馴擾，<span class="jiazhu">馴，從也，善也。擾者，順也。</span>可汗母捧陛下於貂裘，叱退左右，親送陛下乘馬而歸。陛下以香積之事觀之，則屈己爲是乎？陛下屈於牟羽乎？牟羽屈於陛下乎？」</span>上謂李晟、馬燧曰：<span class="yinhao">「故舊不宜相逢。朕素怨回紇，今聞泌言香積之事，朕自覺少理。<span class="jiazhu">此多少之少，音詩紹翻。</span>卿二人以爲何如？」</span>對曰：<span class="yinhao">「果如泌所言，則回紇似可恕。」</span>上曰：<span class="yinhao">「卿二人復不與朕，<span class="jiazhu">復，扶又翻。</span>朕當柰何！」</span>泌曰：<span class="yinhao">「臣以爲回紇不足怨，曏來宰相乃可怨耳。今回紇可汗殺牟羽，其國人有再復京城之勳，<span class="jiazhu">回紇，至德二載與代宗復兩京，寶應元年又與帝復東京，是有再復京城之勳。</span>夫何罪乎！吐蕃幸國之災，陷河、隴數千里之地，又引兵入京城，使先帝蒙塵於陝，<span class="jiazhu">見二百二十三卷代宗廣德元年。</span>此乃<span class="jiaozhusup">【章：乙十六行本「乃」下有「百代」二字；乙十一行本同；孔本同；張校同；退齋校同。】</span>必報之讎，況其贊普<span class="jiaozhusup">【章：乙十六行本「普」下有「至今」二字；乙十一行本同；孔本同；張校同。】</span>尙存，<span class="jiazhu">言牟羽巳死，則回紇爲可恕；贊普尙存，則國讎當必復。</span>宰相不爲陛下別白言此，<span class="jiazhu">爲，于僞翻。別，彼列翻。</span>乃欲和吐蕃以攻回紇，此爲可怨耳。」</span>上曰：<span class="yinhao">「朕與之爲怨已久，又聞吐蕃劫盟，今往與之和，得無復拒我，爲夷狄之笑乎？」</span><span class="jiazhu">復，扶又翻。</span>對曰：<span class="yinhao">「不然。臣曩在彭原，今可汗爲胡祿都督，與今國相白婆帝皆從葉護而來，臣待之頗親厚，故聞臣爲相而求和，安有復相拒乎！臣今請以書與之約：稱臣，爲陛下子，每使來不過二百人，印馬不過千匹，<span class="jiazhu"><span class="shu-ming">唐六典</span>：有諸監馬印。凡諸監馬駒，以小官字印印左膊，以年辰印印右髀，以監名依左、右廂印印尾側。若形容端正，擬送尙乘者，則不須印監名。至二歲起春，量強弱漸以飛字印印右膊。細馬、次馬俱以龍形印印項左。送尙乘者，於尾側依左、右閑印以三花。其餘雜馬上乘者，以風字印印左膊，以飛字印印右髀。經印之後，簡入別所者，各以新入處監名印印左頰。官馬賜人者，以賜字印配諸軍。及充傳送驛者，以出字印並印右頰。諸蕃馬印隨部落各爲印識。回紇馬印□□□□。此所謂印馬者，回紇以馬來與中國爲互市，中國以印印之也。</span>無得攜中國人及商胡出塞。五者皆能如約，則主上必許和親。如此，威加北荒，旁讋吐蕃，<span class="jiazhu">讋，之涉翻。</span>足以快陛下平昔之心矣。」</span>上曰：<span class="yinhao">「自至德以來，與爲兄弟之國，今一旦欲臣之，彼安肯和乎？」</span>對曰：<span class="yinhao">「彼思與中國和親久矣，其可汗、國相素信臣言，若其未諧，但應再發一書耳。」</span>上從之。</p>
<p class="em2 strong" id="online_toc_12"><a class="gg-link" href="#online_toc_12"></a>旣而回紇可汗遣使上表稱兒及臣，凡泌所與約五事，一皆聽命。上大喜，謂泌曰：<span class="yinhao">「回紇何畏服卿如此！」</span>對曰：<span class="yinhao">「此乃陛下威靈，臣何力焉！」</span>上曰：<span class="yinhao">「回紇則旣和矣，所以招雲南、大食、天竺柰何？」</span>對曰：<span class="yinhao">「回紇和，則吐蕃已不敢輕犯塞矣。次招雲南，則是斷吐蕃之右臂也。<span class="jiazhu">斷，音短。</span>雲南自漢以來臣屬中國，<span class="jiazhu">雲南，本漢之哀牢夷，後漢永平之間，始臣屬中國，其地在漢永昌郡界。</span>楊國忠無故擾之使叛，臣于吐蕃，<span class="jiazhu">事見二百一十六卷玄宗天寶九載。</span>苦於吐蕃賦役重，未嘗一日不思復爲唐臣也。大食在西域爲最強，自葱嶺盡西海，地幾半天下，<span class="jiazhu">大食旣幷波斯，突騎施又亡，其地東盡葱嶺，西南際海，方萬餘里。幾，居衣翻。</span>與天竺皆慕中國，代與吐蕃爲仇，臣故知其可招也。」</span></p>
<p class="em2 strong" id="online_toc_13"><a class="gg-link" href="#online_toc_13"></a>癸亥，遣回紇使者合闕將軍歸，許以咸安公主妻可汗，<span class="jiazhu">蓬州咸安郡。公主，上女也。妻，七細翻。<span class="shu-ming">考異</span>曰：<span class="shu-ming">鄴侯家傳</span>：九月，泌請與回紇和親。十月，與回紇書。十二月，回紇遣聿支達干上表謝恩，皆請如宰相約和親。按<span class="shu-ming">實錄</span>：<span class="yinhao">「八月丁酉，回紇遣默啜達干來貢方物，且請和親。九月癸亥，遣回紇使合闕將軍歸其國。初，合闕將其君命請昏，上許以咸安公主嫁之，命見于麟德殿，且令齎公主畫圖就示可汗，以馬價絹五萬還之，許互市而去。」</span>十二月，無聿支入聘之事。回紇自大曆十一年以來，未嘗入寇，信使往來，亦無不和及求和之迹。蓋德宗心恨回紇，而外迹猶羈縻不絕。今回紇請昏，則拒絕不許，而李泌勸與爲昏耳。其月數之差，則恐李繁記之不詳。或者聿支卽默啜與合闕，皆不可知也，若以默啜卽爲請昏之使，合闕卽爲謝恩之人。又泌論回紇凡十五餘對，須半月以上。泌又云：<span class="yinhao">「臣木夾中與書，令朝臣遞，云一月可到，歲內報至。」</span>自丁酉至癸亥，纔二十六日耳。今依<span class="shu-ming">實錄</span>月日。因許嫁咸安，本其事而言之。</span>歸其馬價絹五萬疋。</p>
<p class="em2 strong" id="online_toc_14"><a class="gg-link" href="#online_toc_14"></a><span class="yinwen">8</span>吐蕃寇華亭及連雲堡，皆陷之。<span class="jiazhu">連雲堡在涇州西界。宋祁曰：連雲堡，涇要地也，三垂峭絕，北據高所，虜進退，烽火易通。<span class="shu-ming">考異</span>曰：<span class="shu-ming">鄴侯家傳</span>曰：<span class="yinhao">「時京西諸鎭報種麥已畢，絕萬頃而皆亙野；上大喜。旣而尙結贊來入寇，諸軍閉壁；候夜，斫營，悉捷，結贊乃退歸。上以十餘年來，邊軍嘗被戎挫，皆入踐京畿，此來始敗，又不能更深入，且報種麥已畢而喜甚。」</span>按<span class="shu-ming">實錄</span>：<span class="yinhao">「吐蕃陷華亭及連雲堡，驅掠邠、涇編戶牛畜萬計，悉送至彈箏峽。是秋，數州人無種麥者。」</span>與<span class="shu-ming">家傳</span>相反。今從<span class="shu-ming">實錄</span>。</span>甲戌，吐蕃驅二城之民數千人及邠、涇人畜萬計而去，置之彈箏峽西。涇州恃連雲爲斥候，連雲旣陷，西門不開，門外皆爲虜境，樵采路絕。每收穫，必陳兵以扞之，多失時，得空穗而已。<span class="jiazhu">禾麥熟而不收穫，其實隕落，故得空穗。</span>由是涇州常苦乏食。</p>
<p class="em2 strong" id="online_toc_15"><a class="gg-link" href="#online_toc_15"></a><span class="yinwen">9</span>冬，十月，甲申，吐蕃寇豐義城，<span class="jiazhu">武德二年，分彭原置豐義縣，屬寧州。宋白曰：彭陽縣，後魏於縣置雲州，周武保定二年，廢州爲防，隋文帝廢防爲豐義城，唐武德初分彭原縣爲豐義縣，屬彭州，貞觀廢彭州，以縣屬寧州，其城卽後魏雲州城。</span>前鋒至大回原，邠寧節度使韓遊瓌擊卻之：乙酉，復寇長武城，<span class="jiazhu">復，扶又翻。</span>又城故原州而屯之。</p>
<p class="em2 strong" id="online_toc_16"><a class="gg-link" href="#online_toc_16"></a><span class="yinwen">10</span>妖僧李軟奴自言：<span class="yinhao">「本皇族，見嶽、瀆神<span class="jiazhu">嶽，謂五嶽。瀆，謂四瀆。妖，於遙翻。</span>命己爲天子；」</span>結殿前射生將韓欽緒等謀作亂。丙戌，其黨告之，上命捕送內侍省推之。<span class="jiazhu">推，鞫也。</span>李晟聞之，據仆於地曰：<span class="yinhao">「晟族滅矣！」</span>李泌問其故。晟曰：<span class="yinhao">「晟新罹謗毀，<span class="jiazhu">事見上卷本年三月。</span>中外家人千餘，若有一人在其黨中，則兄亦不能救矣。」</span>泌乃密奏：<span class="yinhao">「大獄一起，所連引必多，外間人情恟懼，請出付臺推。」</span><span class="jiazhu">付御史臺推鞫之也。</span>上從之。欽緒，遊瓌之子也，亡抵邠州；遊瓌出屯長武城，留後械送京師。壬辰，腰斬軟奴等八人，北軍之士坐死者八百餘人，而朝廷之臣無連及者。韓遊瓌委軍詣闕謝，上遣使止之，委任如初。遊瓌又械送欽緒二子；上亦宥之。</p>
<p class="em2 strong" id="online_toc_17"><a class="gg-link" href="#online_toc_17"></a><span class="yinwen">11</span>吐蕃以苦寒不入寇，而糧運不繼；十一月，詔渾瑊歸河中，<span class="jiazhu"><span class="shu-ming">考異</span>曰：<span class="shu-ming">鄴侯家傳</span>：<span class="yinhao">「十一月，以張獻甫爲邠、寧等州節度使，代韓遊瓌，而以渾侍中爲朔方、河中、絳、邠、寧、慶副元帥。先公乃令獻甫修西界堡障、濠塹，南接涇州，於是塞內始有藩籬之固，尙結贊不能輕入窺邊矣。」</span>按獻甫明年七月乃爲邠寧節度。<span class="shu-ming">家傳</span>誤也。</span>李元諒歸華州，劉昌分其衆<span class="jiaozhusup">【章：乙十六行本「衆下有「五千」二字；乙十一行本同；孔本同；張校同；退齋校同。】</span>歸汴州，<span class="jiazhu">劉昌，本汴州將也，貞元三年入朝，詔以汴兵八千戍涇原，尋授涇原帥。華，戶化翻。</span>自餘防秋兵退屯鳳翔、京兆諸縣以就食。</p>
<p class="em2 strong" id="online_toc_18"><a class="gg-link" href="#online_toc_18"></a><span class="yinwen">12</span>十二月，韓遊瓌入朝。</p>
<p class="em2 strong" id="online_toc_19"><a class="gg-link" href="#online_toc_19"></a><span class="yinwen">13</span>自興元以來，是歲最爲豐稔，米斗直錢百五十、粟八十，詔所在和糴。</p>
<p class="em2 strong" id="online_toc_20"><a class="gg-link" href="#online_toc_20"></a>庚辰，上畋於新店，入民趙光奇家，問：<span class="yinhao">「百姓樂乎？」</span>對曰：<span class="yinhao">「不樂。」</span>上曰：<span class="yinhao">「今歲頗稔，何爲不樂？」</span><span class="jiazhu">樂，音洛。</span>對曰：<span class="yinhao">「詔令不信。前云兩稅之外悉無他傜，今非稅而誅求者殆過於稅。後又云和糴，而實強取之，<span class="jiazhu">強，其良翻。</span>曾不識一錢。始云所糴粟麥納於道次，今則遣致京西行營，動數百里，車摧馬<span class="jiaozhusup">【章：乙十六行本「馬」作「牛」；乙十一行本同。】</span>斃，破產不能支。愁苦如此，何樂之有！每有詔書優恤，徒空文耳！恐聖主深居九重，皆未知之也！」</span>上命復其家。<span class="jiazhu">復，方目翻。復，除也，除其家賦役也。</span></p>
<p class="margin2" id="online_toc_21"><a class="gg-link" href="#online_toc_21"></a>臣光曰：甚矣唐德宗之難寤也！自古所患者，人君之澤壅而不下達，小民之情鬱而不上通；故君勤恤於上而民不懷，<span class="jiazhu">勤恤者，切於憂民也。</span>民愁怨於下而君不知，以至於離叛危亡，凡以此也。德宗幸以遊獵得至民家，值光奇敢言而知民疾苦，此乃千載之遇也。<span class="jiazhu">載，子亥翻。</span>固當按有司之廢格詔書，<span class="jiazhu">格，音閣。</span>殘虐下民，橫增賦斂，<span class="jiazhu">橫，戶孟翻。斂，力贍翻。</span>盜匿公財，及左右諂諛日稱民間豐樂者而誅之；<span class="jiazhu">樂，音洛。</span>然後洗心易慮，一新其政，屛浮飾，<span class="jiazhu">屛，必郢翻，又卑正翻。</span>廢虛文，謹號令，敦誠信，察眞僞，辨忠邪，矜困窮，伸冤滯，則太平之業可致矣。釋此不爲，乃復光奇之家；夫以四海之廣，兆民之衆，又安得人人自言於天子而戶戶復其傜賦乎！</p>
<p class="em2 strong" id="online_toc_22"><a class="gg-link" href="#online_toc_22"></a><span class="yinwen">14</span>李泌以李軟奴之黨猶有在北軍未發者，請大赦以安之。<span class="jiazhu">恐其自疑而動於惡。</span></p>
<div class="yeartoc" id="year_toc_788"><p class="strong" id="online_toc_23"><a class="gg-link" href="#online_toc_23"></a><span class="section" id="title-4"><span data-head-description="德宗神武聖文皇帝八" data-head-level="h4" data-head-title="貞元四年">四年</span></span><span class="biaozhusup" data-rel="">（戊辰、七八八年）</span></p></div>
<p class="em2 strong" id="online_toc_24"><a class="gg-link" href="#online_toc_24"></a><span class="yinwen">1</span>春，正月，庚戌朔，赦天下；詔兩稅等第，自今三年一定。<span class="jiazhu"><span class="shu-ming">考異</span>曰：<span class="shu-ming">實錄</span>：赦云：<span class="yinhao">「天下兩稅，更審定等第，仍加三年一定，以爲常式。」</span>按陸贄<span class="shu-ming">論兩稅狀</span>云：<span class="yinhao">「兩稅之立，惟以資產爲宗，不以丁身爲本。資產少者則其稅少，資產多者則其稅多。」</span>然則當時稅賦但以貧富爲等第，若今時坊郭十等戶、鄕村五等戶臨時科配也。又云：<span class="yinhao">「額內官勿更注擬，見任者三考勒停。」</span>此蓋用李泌之策也。按<span class="shu-ming">鄴侯家傳</span>：<span class="yinhao">「泌請罷天下額外官。」</span>又云：<span class="yinhao">「陛下許復所減官員，臣因請停額外官，許其得資後停。額外官員當正官三分之一，則今年計已停一半。」</span>據此，則似有額內官，又有額外官，皆在正員之外。不則<span class="yinhao">「內」</span>皆應作<span class="yinhao">「外」</span>字之誤也。</span></p>
<p class="em2 strong" id="online_toc_25"><a class="gg-link" href="#online_toc_25"></a><span class="yinwen">2</span>李泌奏京官俸太薄，請自三師以下悉倍其俸；<span class="jiazhu">唐以太師、太傅、太保爲三師。倍俸，倍大曆十二年所增之數也。泌，薄必翻。俸，扶用翻。<span class="shu-ming">考異</span>曰：<span class="shu-ming">實錄</span>：<span class="yinhao">「辛巳，詔以中外給用除陌錢給文武官俸料，自是京官益重，頗優裕焉。初除陌錢隸度支，至是令戶部別庫貯之，給俸之餘，以備他用。」</span>按興元元年正月赦，其所加墊陌錢、稅間架之類，悉宜停罷。今猶有除陌錢者，蓋當時止罷所加之數，或私買賣者官不收墊陌錢，官給錢猶有除陌在故也。</span>從之。</p>
<p class="em2 strong" id="online_toc_26"><a class="gg-link" href="#online_toc_26"></a><span class="yinwen">3</span>壬申，以宣武行營節度使劉昌爲涇原節度使。甲戌，以鎭國節度使李元諒爲隴右節度使。<span class="jiazhu">涇原節度使治涇州。隴右節度使治秦州。劉昌以汴兵防秋，爲行營節度使。李元諒本鎭華州，領鎭國軍節度使。</span>昌、元諒，皆帥卒力田，<span class="jiazhu">帥，讀曰率；下同。</span>數年，軍食充羨，<span class="jiazhu">羨，弋線翻。</span>涇、隴稍安。</p>
<p class="em2 strong" id="online_toc_27"><a class="gg-link" href="#online_toc_27"></a><span class="yinwen">4</span>韓遊瓌之入朝也，軍中以爲必不返，<span class="jiazhu">以其子欽緒黨逆，謂當連坐也。瓌，古回翻。朝，直遙翻。去年十二月遊瓌入朝。</span>餞送甚薄。遊瓌見上，盛陳築豐義城可以制吐蕃；上悅，遣還鎭。<span class="jiazhu">見，賢遍翻。吐，從暾入聲。還，從宣翻，又音如字。</span>軍中憂懼者衆，遊瓌忌都虞候虞鄕范希朝有功名，得衆心，<span class="jiazhu">虞鄕縣，屬河中府。</span>求其罪，將殺之。希朝奔鳳翔，上召之，置於左神策軍。遊瓌帥衆築豐義城，二版而潰。<span class="jiazhu">城二尺爲一版。上下相疑，故潰。</span></p>
<p class="em2 strong" id="online_toc_28"><a class="gg-link" href="#online_toc_28"></a><span class="yinwen">5</span>二月，元友直運淮南錢帛二十萬至長安，<span class="jiazhu">元友直句勘東南兩稅錢帛，見上卷去年七月。</span>李泌悉輸之大盈庫。然上猶數有宣索，<span class="jiazhu">泌，薄必翻。數，所角翻。索，山客翻。</span>仍敕諸道勿令宰相知。泌聞之。惆悵而不敢言。<span class="jiazhu">相，息亮翻。惆，丑鳩翻。</span></p>
<p class="margin2" id="online_toc_29"><a class="gg-link" href="#online_toc_29"></a>臣光曰：王者以天下爲家，天下之財皆其有也。阜天下之財以養天下之民，己必豫焉。或乃更爲私藏，此匹夫之鄙志也。古人有言：貧不學儉。夫多財者，奢欲之所自來也。<span class="jiazhu">夫，音扶。</span>李泌欲弭德宗之欲而豐其私財，財豐則欲滋矣。財不稱欲，能無求乎！<span class="jiazhu">弭，眉比翻。稱，尺證翻。</span>是猶啓其門而禁其出也！雖德宗之多僻，亦泌所以相之者非其道故也。</p>
<p class="em2 strong" id="online_toc_30"><a class="gg-link" href="#online_toc_30"></a><span class="yinwen">6</span>咸陽人或上言：<span class="yinhao">「臣見白起，令臣奏云：『請爲國家扞禦西陲。正月，吐蕃必大下，當爲朝廷破之以取信。』」</span><span class="jiazhu">上，時掌翻。爲，于僞翻。</span>旣而吐蕃入寇，邊將敗之，<span class="jiazhu">敗，補邁翻。</span>不能深入。上以爲信然，欲於京城立廟，贈司徒，李泌曰：<span class="yinhao">「臣聞『國將興，聽於人。』<span class="jiazhu"><span class="shu-ming">左傳</span>虢史嚚之言。</span>今將帥立功而陛下褒賞白起，臣恐邊臣解體矣！若立廟京城，盛爲祈禱，流聞四方，將長巫風。<span class="jiazhu">長，知兩翻。言巫祝之風將由此盛。</span>今杜郵有舊祠，<span class="jiazhu">白起死於杜郵，故有舊祠在焉。</span>請敕府縣葺之，則不至驚人耳目矣。且白起列國之將，贈三公太重，<span class="jiazhu">唐以太尉、司徒、司空爲三公。</span>請贈兵部尙書可矣。」</span>上笑曰：<span class="yinhao">「卿於白起亦惜官乎！」</span>對曰：<span class="yinhao">「人神一也。陛下儻不之惜，則神亦不以爲榮矣。」</span>上從之。</p>
<p class="em2 strong" id="online_toc_31"><a class="gg-link" href="#online_toc_31"></a>泌自陳衰老，獨任宰相，精力耗竭，旣未聽其去，乞更除一相；上曰：<span class="yinhao">「朕深知卿勞苦，但未得其人耳。」</span>上從容與泌論卽位以來宰相<span class="jiazhu">從，千容翻。</span>曰：<span class="yinhao">「盧𣏌忠清強介，人言𣏌姦邪，朕殊不覺其然。」</span>泌曰：<span class="yinhao">「人言𣏌姦邪而陛下獨不覺其姦邪，此乃𣏌之所以爲姦邪也。<span class="jiazhu"><span class="shu-ming">考異</span>曰：<span class="shu-ming">舊·李勉傳</span>，勉對德宗已有此語，與<span class="shu-ming">鄴侯家傳</span>述泌語略同，未知孰是。今兩存之。一本泌語之下<span class="yinhao">「有與勉」</span>二字。</span>儻陛下覺之，豈有建中之亂乎！𣏌以私隙殺楊炎，<span class="jiazhu">殺楊炎事見二百二十七卷建中二年。</span>擠顏眞卿於死地，<span class="jiazhu">事見二百二十八卷建中二年。擠，七細翻，又牋西翻。</span>激李懷光使叛，<span class="jiazhu">事見二百二十九卷建中四年。</span>賴陛下聖明竄逐之，人心頓喜，天亦悔禍。不然，亂何由弭！」</span>上曰：<span class="yinhao">「楊炎以童子視朕，每論事，朕可其奏則悅，與之往復論難，<span class="jiazhu">難，乃旦翻；下難之、問難同。</span>卽怒而辭位；觀其意以朕爲不足與言故也。以是交不可忍，<span class="jiazhu">交不可忍者，言炎旣形之辭而帝亦心懷不平。</span>非由𣏌也。建中之亂，術士豫請城奉天，<span class="jiazhu">事見二百二十六卷建中元年。</span>此蓋天命，非𣏌所能致也！」</span>泌曰：<span class="yinhao">「天命，他人皆可以言之，惟君相不可言。蓋君相所以造命也。若言命，則禮樂刑政皆無所用矣。紂曰：『我生不有命在天！』<span class="jiazhu">見<span class="shu-ming">書·西伯戡黎</span>篇。</span>此商之所以亡也！」</span>上曰：<span class="yinhao">「朕好與人較量理體：<span class="jiazhu">好，呼到翻。量，音良。理體，猶言治體也。</span>崔祐甫性褊躁，<span class="jiazhu">躁，則到翻。</span>朕難之，則應對失次，朕常知其短而護之。楊炎論事亦有可采，而氣色粗傲，難之輒勃然怒，無復君臣之禮，所以每見令人忿發。餘人則不敢復言。<span class="jiazhu">難，乃旦翻；下同。復，扶又翻。</span>盧𣏌小心，朕所言無不從；又無學，不能與朕往復，故朕所懷常不盡也。」</span>對曰：<span class="yinhao">「𣏌言無不從，豈忠臣乎！夫『言而莫予違』，此孔子所謂『一言喪邦』者也！」</span><span class="jiazhu">見<span class="shu-ming">論語</span>。喪，息浪翻。</span>上曰：<span class="yinhao">「惟卿則異彼三人者。朕言當，卿有喜色；不當，常有憂色。<span class="jiazhu">當，丁浪翻。</span>雖時有逆耳之言，如曏來紂及喪邦之類。朕細思之，皆卿先事而言，<span class="jiazhu">言先，悉薦翻。</span>如此則理安，<span class="jiazhu">理安，猶言治安也。</span>如彼則危亂，言雖深切而氣色和順，無楊炎之陵傲。朕問難往復，卿辭理不屈，又無好勝之志，直使朕中懷已盡屈服而不能不從，此朕所以私喜於得卿也。」</span>泌曰：<span class="yinhao">「陛下所用相尙多，今皆不論，何也？」</span>上曰：<span class="yinhao">「彼皆非所謂相也。凡相者，必委以政事；如玄宗時牛仙客、陳希烈，可以謂之相乎！如肅宗、代宗之任卿，雖不受其名，乃眞相耳。必以官至平章事爲相，則王武俊之徒皆相也。」</span><span class="jiazhu">唐之使相，時主未嘗不知名器之濫也。</span></p>
<p class="em2 strong" id="online_toc_32"><a class="gg-link" href="#online_toc_32"></a><span class="yinwen">7</span>劉昌復築連雲堡。<span class="jiazhu">去年九月，吐蕃陷連雲堡。復，扶又翻。</span></p>
<p class="em2 strong" id="online_toc_33"><a class="gg-link" href="#online_toc_33"></a><span class="yinwen">8</span>夏，四月，乙未，更命殿前左右射生曰神威軍，<span class="jiazhu">更，工衡翻。<span class="shu-ming">考異</span>曰：<span class="shu-ming">實錄</span>作<span class="yinhao">「神武軍」</span>。今從<span class="shu-ming">新志</span>。</span>與左·右羽林、龍武、神武、神策號曰十軍。神策尤盛，戍京西，散屯畿甸。</p>
<p class="em2 strong" id="online_toc_34"><a class="gg-link" href="#online_toc_34"></a><span class="yinwen">9</span>福建觀察使吳詵<span class="jiazhu">武德四年，分泉州之建安縣置建州。</span>輕其軍士脆弱，苦役之。軍士作亂，殺詵腹心十餘人，逼詵牒大將郝誡溢掌留務。誡溢上表請罪，上遣中使就赦以安之。</p>
<p class="em2 strong" id="online_toc_35"><a class="gg-link" href="#online_toc_35"></a><span class="yinwen">10</span>乙<span class="jiaozhusup">【嚴：「乙」改「丁」。】</span>未，隴右節度使李元諒築良原故城而鎭之。<span class="jiazhu">良原縣，隨大業初置，唐屬涇州，貞元二年爲吐蕃所破，今乃脩復。<span class="shu-ming">九域志</span>：良原在涇州西南六十里。宋白曰：隋分安定、鶉觚置良原縣，西南三十里有良原，因名。</span></p>
<p class="em2 strong" id="online_toc_36"><a class="gg-link" href="#online_toc_36"></a><span class="yinwen">11</span>雲南王異牟尋欲內附，未敢自遣使，先遣其東蠻鬼主驃旁、苴萬衝、苴烏星入見。<span class="jiazhu">苴，子魚翻。見，賢遍翻。</span>五月，乙卯，宴之於麟德殿，賜賚甚厚，封王給印而遣之。<span class="jiazhu">封驃旁爲和義王，苴夢衝爲懷化王，苴烏星爲順政王。</span></p>
<p class="em2 strong" id="online_toc_37"><a class="gg-link" href="#online_toc_37"></a><span class="yinwen">12</span>辛未，以太子賓客吳湊爲福建觀察使，貶吳詵爲涪州刺史。<span class="jiazhu">涪，音浮。</span></p>
<p class="em2 strong" id="online_toc_38"><a class="gg-link" href="#online_toc_38"></a><span class="yinwen">13</span>吐蕃三萬餘騎寇涇、邠、寧、慶、鄜等州。先是，吐蕃常以秋冬入寇，及春多病疫而退。至是，得唐人，質其妻子，<span class="jiazhu">先，悉薦翻。質，音致。</span>遣其將將之，盛夏入寇；諸州皆城守，無敢與戰者，吐蕃俘掠人畜萬計而去。</p>
<p class="em2 strong" id="online_toc_39"><a class="gg-link" href="#online_toc_39"></a><span class="yinwen">14</span>夏縣人陽城以學行著聞，隱居柳谷之北，<span class="jiazhu">夏，戶雅翻。柳谷在安邑縣中條山。行，下孟翻。</span>李泌薦之；六月，徵拜諫議大夫。</p>
<p class="em2 strong" id="online_toc_40"><a class="gg-link" href="#online_toc_40"></a><span class="yinwen">15</span>韓遊瓌以吐蕃犯塞，自戍寧州；病，求代歸。秋，七月，庚戌，加渾瑊邠寧副元帥，以左金吾將軍張獻甫爲邠寧節度使，陳許兵馬使韓全義爲長武城行營節度使。獻甫未至，壬子夜，遊瓌不告於衆，輕騎歸朝。戍卒裴滿等憚獻甫之嚴，乘無帥之際，癸丑，帥其徒作亂，<span class="jiazhu">騎，奇寄翻。朝，直遙翻。無帥，所類翻。帥其，讀曰率。</span>曰：<span class="yinhao">「張公不出本軍，我必拒之。」</span><span class="jiazhu">謂張獻甫本不出於朔方軍也。</span>因剽掠城市，<span class="jiazhu">剽，匹妙翻。</span>圍監軍楊明義所居，使奏請范希朝爲節度使。都虞候楊朝晟避亂出城，聞之，復入，曰：<span class="yinhao">「所請甚契我心，我來賀也！」</span>亂卒稍安。朝晟潛與諸將謀，晨勒兵，召亂卒謂曰：<span class="yinhao">「所請不行，張公已至邠州，汝輩作亂當死，不可盡殺，宜自推列唱帥者。」</span>遂斬二百餘人，帥衆迎獻甫。<span class="jiazhu">帥，讀曰率。</span>上聞軍衆欲得范希朝，將授之。希朝辭曰：<span class="yinhao">「臣畏遊瓌之禍而來，今往代之，非所以防窺覦，安反仄也。」</span>上嘉之，擢爲寧州刺史，以副獻甫。遊瓌至京師，除右龍武統軍。</p>
<p class="em2 strong" id="online_toc_41"><a class="gg-link" href="#online_toc_41"></a><span class="yinwen">16</span>振武節度使唐朝臣不嚴斥候，己未，奚、室韋寇振武，<span class="jiazhu">李延壽曰：室韋，蓋契丹之在南者爲契丹，在北者爲室韋。宋祁曰：室韋，契丹別種，東胡北邊，蓋丁零苗裔也。地據黃龍北，傍峱越河，直長安東北七千里。東黑水靺鞨，西突厥，南契丹，北瀕海。</span>執宣慰中使二人，大掠人畜而去。時回紇之衆逆公主者在振武，朝臣遣七百騎與回紇數百騎追之，回紇使者爲奚、室韋所殺。</p>
<p class="em2 strong" id="online_toc_42"><a class="gg-link" href="#online_toc_42"></a><span class="yinwen">17</span>九月，庚申，吐蕃尙志<span class="jiaozhusup">【嚴：「志」改「悉」。】</span>董星寇寧州，張獻甫擊卻之；吐蕃轉掠鄜、坊而去。</p>
<p class="em2 strong" id="online_toc_43"><a class="gg-link" href="#online_toc_43"></a><span class="yinwen">18</span>元友直句檢諸道稅外物，<span class="jiazhu">事始見上卷上年。句，古侯翻。</span>悉輸戶部，遂爲定制，歲於稅外輸百餘萬緡、斛，民不堪命。諸道多自訴於上，上意寤，詔：<span class="yinhao">「今年已入在官者輸京師，未入者悉以與民；明年以後，悉免之。」</span>於是東南之民復安其業。</p>
<p class="em2 strong" id="online_toc_44"><a class="gg-link" href="#online_toc_44"></a><span class="yinwen">19</span>回紇合骨咄祿可汗得唐許昏，甚喜，遣其妹骨咄祿毗伽公主及大臣妻幷國相、𨁂跌都督<span class="jiazhu">𨁂，奚結翻。跌，徒結翻。𨁂跌與回紇同出鐵勒而異種。</span>以下千餘人來迎可敦，辭禮甚恭，曰：<span class="yinhao">「昔爲兄弟，今爲子壻，半子也。若吐蕃爲患，子當爲父除之！」</span><span class="jiazhu">當爲，于僞翻。</span>因詈辱吐蕃使者以絕之。冬，十月，戊子，回紇至長安，可汗仍表請改回紇爲回鶻；許之。<span class="jiazhu"><span class="shu-ming">考異</span>曰：<span class="shu-ming">舊·回紇傳</span>：<span class="yinhao">「元和四年，里迦可汗遣使請改爲回鶻，義取回旋輕捷如鶻。」</span>崔鉉<span class="shu-ming">續會要</span>：<span class="yinhao">「貞元五年七月，公主至衙帳，回紇使李義進請改『紇』字爲『鶻』。」</span>與<span class="shu-ming">統紀</span>同。<span class="shu-ming">鄴侯家傳</span>：<span class="yinhao">「四年七月，可汗上表請改『紇』字爲『鶻』，」</span>與李繁<span class="shu-ming">北荒君長錄</span>及<span class="shu-ming">新·回鶻傳</span>同。按李泌明年春薨，若明年七月方改，<span class="shu-ming">家傳</span>不應言之。今從<span class="shu-ming">家傳</span>、<span class="shu-ming">君長錄</span>、<span class="shu-ming">新書</span>。</span></p>
<p class="em2 strong" id="online_toc_45"><a class="gg-link" href="#online_toc_45"></a><span class="yinwen">20</span>吐蕃發兵十萬將寇西川，亦發雲南兵；雲南內雖附唐，外未敢叛吐蕃，亦發兵數萬屯於瀘北。<span class="jiazhu">瀘北，瀘水之北。瀘水，卽諸葛亮五月所渡者。</span>韋皋知雲南計方猶豫，乃爲書遺雲南王，敍其叛吐蕃歸化之誠，貯以銀函，<span class="jiazhu">遺，唯季翻。貯，丁呂翻。</span>使東蠻轉致吐蕃。吐蕃始疑雲南，遣兵一萬屯會川，<span class="jiazhu">會川，本邛都縣，高宗上元二年徙縣于會川，因更名。<span class="shu-ming">新志</span>：會川縣屬巂州，有瀘津關，在會川東南三十里。</span>以塞雲南趣蜀之路。<span class="jiazhu">塞，悉則翻。趣，逡諭翻，又逡須翻。</span>雲南怒，引兵歸國。由是雲南與吐蕃大相猜阻，歸唐之志益堅；吐蕃失雲南之助，兵勢始弱矣。然吐蕃業已入寇，遂分兵四萬攻兩林、驃旁，三萬攻東蠻，七千寇清溪關，<span class="jiazhu">清溪關在巂州界，自關而南七百二十里至巂州。<span class="shu-ming">洪源志</span>：清溪關在黎州西南界。</span>五千寇銅山。<span class="jiazhu"><span class="shu-ming">新志</span>：黎州有銅山要衝十一城。</span>皋遣黎州刺史韋晉等與東蠻連兵禦之，破吐蕃於清溪關外。</p>
<p class="em2 strong" id="online_toc_46"><a class="gg-link" href="#online_toc_46"></a><span class="yinwen">21</span>庚子，册命咸安公主，加回鶻可汗<span class="jiaozhusup">【章：乙十六行本「汗」下有「號」字；乙十一行本同；孔本同；張校同。】</span>長壽天親可汗。十一月，以刑部尙書關播爲送咸安公主兼册回鶻可汗使。<span class="jiazhu">自此以後，<span class="shu-ming">通鑑</span>皆依前史書<span class="yinhao">「回鶻」</span>。</span></p>
<p class="em2 strong" id="online_toc_47"><a class="gg-link" href="#online_toc_47"></a><span class="yinwen">22</span>吐蕃恥前日之敗，<span class="jiazhu">謂上清溪關外之敗也。</span>復以衆二萬寇清溪關，一萬攻東蠻；<span class="jiazhu">復，扶又翻。</span>韋皋命韋晉鎭要衝城，督諸軍以禦之。巂州經略使劉朝彩出關連戰，自乙卯至癸亥，大破之。</p>
<p class="em2 strong" id="online_toc_48"><a class="gg-link" href="#online_toc_48"></a><span class="yinwen">23</span>李泌言於上曰：<span class="yinhao">「江、淮漕運<span class="jiaozhusup">【章：乙十六行本「運」下有「自淮入汴」四字；乙十一行本同；孔本同；退齋校同。】</span>以甬橋爲咽喉，<span class="jiazhu">咽，音煙。</span>地屬徐州，鄰於李納，<span class="jiazhu">徐州與李納巡屬鄰境。</span>刺史高明應年少不習事，<span class="jiazhu">高明應嗣鎭徐州，始二百三十一卷興元元年。少，詩照翻。</span>若李納一旦復有異圖，<span class="jiazhu">復，扶又翻；下同。</span>竊據徐州，是失江、淮也，國用何從而致！請徙壽、廬、濠都團練使張建封鎭徐州，割濠、泗以隸之；復以廬、壽歸淮南，則淄青惕息而運路常通，江、淮安矣。及今明應幼騃可代，<span class="jiazhu">騃，五駭翻。</span>宜徵爲金吾將軍。萬一使他人得之，則不可復制矣。」</span>上從之。以建封爲徐、泗、濠節度使。建封爲政寬厚而有綱紀，不貸人以法，<span class="jiazhu">犯法者，有誅無貸。</span>故其下無不畏而悅之。</p>
<p class="em2 strong" id="online_toc_49"><a class="gg-link" href="#online_toc_49"></a><span class="yinwen">24</span>橫海節度使程日華薨，子懷直自知留後。</p>
<p class="em2 strong" id="online_toc_50"><a class="gg-link" href="#online_toc_50"></a><span class="yinwen">25</span>吐蕃屢遣人誘脅雲南。</p>
<div class="yeartoc" id="year_toc_789"><p class="strong" id="online_toc_51"><a class="gg-link" href="#online_toc_51"></a><span class="section" id="title-5"><span data-head-description="德宗神武聖文皇帝八" data-head-level="h4" data-head-title="貞元五年">五年</span></span><span class="biaozhusup" data-rel="">（己巳、七八九年）</span></p></div>
<p class="em2 strong" id="online_toc_52"><a class="gg-link" href="#online_toc_52"></a><span class="yinwen">1</span>春，二月，丁亥，韋皋遺異牟書，稱：<span class="yinhao">「回鶻屢請佐天子共滅吐蕃，王不早定計，一旦爲回鶻所先，<span class="jiazhu">遺，唯季翻。先，悉薦翻。</span>則王累代功名虛棄矣。且雲南久爲吐蕃屈辱，今不乘此時依大國之勢以復怨雪恥，後悔無及。」</span></p>
<p class="em2 strong" id="online_toc_53"><a class="gg-link" href="#online_toc_53"></a><span class="yinwen">2</span>戊戌，以橫海留後程懷直爲滄州觀察使。懷直請分弓高、景城爲景州，<span class="jiazhu">景城縣，本屬滄州，武德四年屬瀛州，貞觀元年屬滄州，大曆七年屬瀛州。橫海蓋因朱滔之敗，復得而有之，後尋屬瀛州。弓高，漢古縣，魏、晉廢省，隋置弓高縣於漢鬲縣地，唐屬滄州。</span>仍請朝廷除刺史。上喜曰：<span class="yinhao">「三十年無此事矣！」</span>乃以員外郎徐伸爲景州刺史。</p>
<p class="em2 strong" id="online_toc_54"><a class="gg-link" href="#online_toc_54"></a><span class="yinwen">3</span>中書侍郎、同平章事李泌屢乞更命相。上欲用戶部侍郎班宏，泌言宏雖清強而性多凝滯，乃薦竇參通敏，可兼度支鹽鐵；董晉方正，可處門下。<span class="jiazhu">處，昌呂翻。</span>上皆以爲不可。參，誕之玄孫也，<span class="jiazhu">竇誕，武德中勸齊王元吉棄幷州者也。</span>時爲御史中丞兼戶部侍郎；晉爲太常卿。至是泌疾甚，復薦二人。<span class="jiazhu">復，扶又翻。</span>庚子，以董晉爲門下侍郎，竇參爲中書侍郎兼度支轉運使，並同平章事。以班宏爲尙書，依前度支轉運副使。</p>
<p class="em2 strong" id="online_toc_55"><a class="gg-link" href="#online_toc_55"></a>參爲人剛果峭刻，<span class="jiazhu">尙，辰羊翻。度，徒洛翻。使，疏吏翻。峭，七笑翻。</span>無學術，多權數，每奏事，諸相出，<span class="jiazhu">相，悉亮翻。</span>參獨居後，以奏度支事爲辭，實專大政，多引親黨置要地，使爲耳目；董晉充位而已。然晉爲人重愼，所言於上前者未嘗泄於人，子弟或問之，晉曰：<span class="yinhao">「欲知宰相能否，視天下安危。所謀議於上前者，不足道也。」</span><span class="jiazhu"><span class="shu-ming">考異</span>曰：韓愈作<span class="shu-ming">晉行狀</span>曰：<span class="yinhao">「在宰相位凡五年，所奏於上前者，皆二帝、三王之道，由秦、漢以降未嘗言；退歸，未嘗言所言於上者於人。子弟有私問者，公曰：『宰相所職，繫天下安危，宰相之能與否可見。欲知宰相之能與否，如此視之其可。凡所謀議於上前者，不足道也。』故其事卒不聞」</span>。愈作<span class="shu-ming">行狀</span>，必揚美蓋惡，敍其爲相時事止於此，則其循默充位可知。然其重愼亦可稱也。今略取<span class="shu-ming">行狀</span>。</span></p>
<p class="em2 strong" id="online_toc_56"><a class="gg-link" href="#online_toc_56"></a>三月，甲辰，李泌薨。泌有謀略而好談神仙詭誕，<span class="jiazhu">泌，薄必翻。薨，呼肱翻。好，呼到翻。</span>故爲世所輕。<span class="jiazhu"><span class="shu-ming">考異</span>曰：<span class="shu-ming">國史補</span>曰：<span class="yinhao">「李泌相，以虛誕自任，常對客敎家人速灑掃，今夜洪崖先生來宿。有人遺美酒一榼，會有客至，乃曰：『麻姑送酒，與君同傾。』傾未畢，門者云：『某侍郎來取榼。』泌令倒還，略無愧色。」</span><span class="shu-ming">舊·泌傳</span>曰：<span class="yinhao">「德宗初卽位，尤惡巫祝、怪譚之士。及建中末，寇戎內梗，桑道茂有城奉天之說，上稍以時日禁忌爲意，而雅聞泌長於鬼道，故自外徵還，以至大用。時論不以爲愜。及在相位，隨時俯仰，無足可稱。復以顧況輩輕薄之流，動爲朝士戲悔，頗貽譏誚。泌放曠敏辯，好大言，自出入中禁，累爲權倖忌嫉，恆由智免。終以言論縱橫，上悟聖主，以躋相位。初，泌流放江南，與柳渾、顧況爲人外之交，吟詠自適。而渾先達，故泌復得入官於朝。況，蘇州人。」</span>按泌雖詭誕好談神仙，然其知略實有過人者。至於佐肅、代復兩京，不受相位而去，代宗、順宗之在東宮，皆賴泌得安，此其大節可重者也。<span class="shu-ming">舊傳</span>毀之太過。<span class="shu-ming">家傳</span>出於其子，雖難盡信，亦豈得盡不信！今擇其可信者存之。</span></p>
<p class="em2 strong" id="online_toc_57"><a class="gg-link" href="#online_toc_57"></a><span class="yinwen">4</span>初，上思李懷光之功，欲宥其一子，<span class="jiazhu">事見二百三十二卷貞元元年。</span>而子孫皆已伏誅；戊辰，詔以懷光外孫燕八八爲懷光後，<span class="jiazhu">燕，於虔翻，姓也。</span>賜姓名李承緒，除左衞率冑曹參軍，賜錢千緡，使養懷光妻王氏<span class="jiazhu">率，所律翻。養，羊尙翻。</span>及守其墓祀。</p>
<p class="em2 strong" id="online_toc_58"><a class="gg-link" href="#online_toc_58"></a><span class="yinwen">5</span>冬，十月，韋皋遣其將曹<span class="jiaozhusup">【章：乙十六行本「曹」作「王」；乙十一行本同；退齋校同。】</span>有道將兵與東蠻、兩林蠻及吐蕃青海、臘城二節度戰于巂州臺登谷，<span class="jiazhu">臺登，漢縣，唐屬巂州。</span>大破之，斬首二千級，投崖及溺死者不可勝數，殺其大兵馬使乞藏遮遮。乞藏遮遮，虜之驍將也，旣死，皋所攻城栅無不下；數年，盡復巂州之境。</p>
<p class="em2 strong" id="online_toc_59"><a class="gg-link" href="#online_toc_59"></a><span class="yinwen">6</span>易定節度使張孝忠興兵襲蔚州，<span class="jiazhu">蔚，紆勿翻。</span>驅掠人畜；詔書責之，踰旬還鎭。</p>
<p class="em2 strong" id="online_toc_60"><a class="gg-link" href="#online_toc_60"></a><span class="yinwen">7</span>瓊州自乾封中爲山賊所陷，<span class="jiazhu">瓊州在海中大洲上，中有黎母山，黎人居之，不輸王賦。所謂山賊，蓋黎人也。宋白曰：瓊州北十五里，極大海，泛大船，使西南風，帆三日三夜到，地名崖山門，入江，一日至新會縣。或便風，十日到廣州。</span>至是，嶺南節度使李復遣判官姜孟京與崖州刺史張少遷攻拔之。</p>
<p class="em2 strong" id="online_toc_61"><a class="gg-link" href="#online_toc_61"></a><span class="yinwen">8</span>十二月，庚午，聞回鶻天親可汗薨，戊寅，遣鴻臚卿郭鋒册命其子爲登里羅沒密施俱錄忠貞毗伽可汗。先是，安西、北庭皆假道於回鶻以奏事，<span class="jiazhu">爲吐蕃所隔，河、隴之路不可由也，故假道於回鶻以入奏。先，悉薦翻。</span>故與之連和。北庭去回鶻尤近，<span class="jiaozhusup">【章：乙十六行本「近」下有「回鶻」二字；乙十一行本同；張校同，云無註本亦無。】</span>誅求無厭，<span class="jiazhu">厭，於鹽翻。</span>又有沙陀六千餘帳與北庭相依。<span class="jiazhu">沙陀，西突厥別部處月種也，居金娑山之陽，蒲類海之東，有大磧名沙陀，故自號沙陀。</span>及三葛祿、白服突厥皆附於回鶻，<span class="jiazhu">三葛祿，葛邏祿三部也；一曰謀剌，二曰婆匐，三曰踏實力，在北庭西北，金山之西。<span class="yinhao">「白服突厥」</span>，<span class="shu-ming">新唐書</span>作<span class="yinhao">「白眼突厥」</span>。</span>回鶻數侵掠之。<span class="jiazhu">數，所角翻。</span>吐蕃因葛祿、白服之衆以攻北庭，回鶻大相頡干迦斯將兵救之。</p>
<p class="em2 strong" id="online_toc_62"><a class="gg-link" href="#online_toc_62"></a><span class="yinwen">9</span>雲南雖貳於吐蕃，亦未敢顯與之絕。壬辰，韋皋復以書招諭之。<span class="jiazhu">復，扶又翻。</span></p>
<div class="yeartoc" id="year_toc_790"><p class="strong" id="online_toc_63"><a class="gg-link" href="#online_toc_63"></a><span class="section" id="title-6"><span data-head-description="德宗神武聖文皇帝八" data-head-level="h4" data-head-title="貞元六年">六年</span></span><span class="biaozhusup" data-rel="">（庚午、七九〇年）</span></p></div>
<p class="em2 strong" id="online_toc_64"><a class="gg-link" href="#online_toc_64"></a><span class="yinwen">1</span>春，詔出岐山無憂王寺佛指骨迎置禁中，又送諸寺以示衆，傾都瞻禮，施財巨萬；<span class="jiazhu">施，式豉翻。</span>二月，乙亥，遣中使復葬故處。</p>
<p class="em2 strong" id="online_toc_65"><a class="gg-link" href="#online_toc_65"></a><span class="yinwen">2</span>初，朱滔敗於貝州，<span class="jiazhu">見二百三十一卷興元元年。</span>其棣州刺史趙鎬以州降於王武俊，旣而得罪於武俊，召之不至。田緒殘忍，其兄朝，仕李納爲齊州刺史。或言納欲納朝於魏，緒懼；判官孫光佐等爲緒謀，厚賂納，且說納招趙鎬取棣州以悅之，<span class="jiazhu">爲，于僞翻。說，式芮翻。</span>因請送朝於京師；納從之。丁酉，鎬以棣州降于納。三月，武俊使其子士眞擊之，不克。</p>
<p class="em2 strong" id="online_toc_66"><a class="gg-link" href="#online_toc_66"></a><span class="yinwen">3</span>回鶻忠貞可汗之弟弒忠貞而自立，<span class="jiazhu"><span class="shu-ming">考異</span>曰：<span class="shu-ming">新傳</span>曰：<span class="yinhao">「可汗爲少可敦葉公主所毒死，可汗之弟乃自立。」</span>今從<span class="shu-ming">實錄</span>。</span>其大相頡干迦斯西擊吐蕃未還，夏，四月，次相帥國人殺篡者而立忠貞之子阿啜爲可汗，年十五。<span class="jiazhu">相，息亮翻。帥，讀曰率；下同。</span></p>
<p class="em2 strong" id="online_toc_67"><a class="gg-link" href="#online_toc_67"></a><span class="yinwen">4</span>五月，王武俊屯冀州，將擊趙鎬，鎬帥其屬奔鄆州；<span class="jiazhu">鄆，音運。</span>李納分兵據之。田緒使孫光佐如鄆州，矯詔以棣州隸納；武俊怒，遣其子士清伐貝州，取經城等四縣。</p>
<p class="em2 strong" id="online_toc_68"><a class="gg-link" href="#online_toc_68"></a><span class="yinwen">5</span>回鶻頡干迦斯與吐蕃戰不利，吐蕃急攻北庭。北庭人苦於回鶻誅求，與沙陀酋長朱邪盡忠皆降於吐蕃；<span class="jiazhu">爲後沙陀來降張本。</span>節度使楊襲古帥麾下二千人奔西州。六月，頡干迦斯引兵還國，次相恐其有廢立，與可汗皆出郊迎，俯伏自陳擅立之狀，曰：<span class="yinhao">「今日惟大相死生之。」</span>盛陳郭鋒所齎國信，悉以遺之。<span class="jiazhu">去年唐遣郭鋒册忠貞可汗。遺，唯季翻。</span>可汗拜且泣曰：<span class="yinhao">「兒愚幼，若幸而得立，惟仰食於阿多，國政不敢豫也。」</span>虜謂父爲阿多，<span class="jiazhu">仰，牛向翻。<span class="shu-ming">唐韻</span>：北人呼父曰阿爹。爹，徒可翻。</span>頡干迦斯感其卑屈，持之而哭，遂執臣禮，悉以所遺頒從行者，己無所受。國中由是稍安。</p>
<p class="em2 strong" id="online_toc_69"><a class="gg-link" href="#online_toc_69"></a>秋，頡干迦斯悉舉國兵數萬<span class="jiaozhusup">【章：乙十六行本「萬」下有「召楊襲古」四字；乙十一行本同；孔本同；張校同；退齋校同。】</span>將復北庭，又爲吐蕃所敗，<span class="jiazhu">敗，補邁翻。史言回鶻衰亂。</span>死者大半。襲古收餘衆數百，將還西州，頡干迦斯紿之曰：<span class="yinhao">「且與我同至牙帳；」</span><span class="jiaozhusup">【章：乙十六行本「帳」下有「當送君還朝」五字；乙十一行本同；孔本同；退齋校同；張校云：脫「當送君還」四字，無「朝」字。】</span>旣而留不遣，竟殺之。安西由是遂絕，莫知存亡，<span class="jiazhu">北庭旣陷于吐蕃，安西路絕，故莫知其音問。</span>而西州猶爲唐固守。<span class="jiazhu">爲，于僞翻。</span></p>
<p class="em2 strong" id="online_toc_70"><a class="gg-link" href="#online_toc_70"></a>葛祿乘勝取回鶻之浮圖川，<span class="jiazhu">浮圖川在烏德犍山西北。</span>回鶻震恐，悉遷西北部落於牙帳之南以避之；遣達北特勒梅錄隨郭鋒偕來，告忠貞可汗之喪，且求册命。先是，回鶻使者入中國，禮容驕慢，<span class="jiazhu">先，悉薦翻。</span>刺史皆與之鈞禮。梅錄至豐州，刺史李景略欲以氣加之，謂梅錄曰：<span class="yinhao">「聞可汗新沒，欲申弔禮。」</span>景略先據高壟而坐，<span class="jiazhu">壟，卽隴字。</span>梅錄俯僂前哭。<span class="jiazhu">俯，低頭也。僂，曲背也。僂，力主翻。</span>景略撫之曰：<span class="yinhao">「可汗棄代，助爾哀慕。」</span>梅錄驕容猛氣，索然俱盡。<span class="jiazhu">索，蘇各翻。</span>自是回鶻使至，皆拜景略於庭，威名聞塞外。<span class="jiazhu">聞，音問。</span></p>
<p class="em2 strong" id="online_toc_71"><a class="gg-link" href="#online_toc_71"></a>冬，十月，辛亥，郭鋒始自回鶻還。</p>
<p class="em2 strong" id="online_toc_72"><a class="gg-link" href="#online_toc_72"></a><span class="yinwen">6</span>十一月，庚午，上祀圜丘。</p>
<p class="em2 strong" id="online_toc_73"><a class="gg-link" href="#online_toc_73"></a><span class="yinwen">7</span>上屢詔李納以棣州歸王武俊，納百方遷延，請以海州易之於朝廷；上不許。乃請詔武俊先歸田緒四縣；上從之。十二月，納始以棣州歸武俊。</p>
<div class="yeartoc" id="year_toc_791"><p class="strong" id="online_toc_74"><a class="gg-link" href="#online_toc_74"></a><span class="section" id="title-7"><span data-head-description="德宗神武聖文皇帝八" data-head-level="h4" data-head-title="貞元七年">七年</span></span><span class="biaozhusup" data-rel="">（辛未、七九一年）</span></p></div>
<p class="em2 strong" id="online_toc_75"><a class="gg-link" href="#online_toc_75"></a><span class="yinwen">1</span>春，正月，己巳，襄王僙薨。<span class="jiazhu">僙，肅宗子，音戶光翻。</span></p>
<p class="em2 strong" id="online_toc_76"><a class="gg-link" href="#online_toc_76"></a><span class="yinwen">2</span>二月，癸卯，遣鴻臚少卿庾鋋册回鶻奉誠可汗。<span class="jiazhu">鋋，音蟬。<span class="shu-ming">考異</span>曰：<span class="shu-ming">實錄</span>作<span class="yinhao">「康鋋」</span>，今從<span class="shu-ming">新</span>、<span class="shu-ming">舊傳</span>。</span></p>
<p class="em2 strong" id="online_toc_77"><a class="gg-link" href="#online_toc_77"></a><span class="yinwen">3</span>戊戌，詔涇原節度使劉昌築平涼故城，<span class="jiazhu"><span class="shu-ming">舊書</span>曰：城去原州一百五十里。</span>以扼彈箏峽口；浹辰而畢，<span class="jiazhu">浹，與<span class="shu-ming">周禮</span><span class="yinhao">「挾日而斂」</span>之<span class="yinhao">「挾」</span>同。鄭<span class="shu-ming">註</span>云：從甲至甲謂之挾。此言浹辰，從子至子也。史炤曰：自子至亥曰辰。浹辰，十二日。</span>分兵戍之。昌又築朝谷堡；<span class="jiazhu"><span class="shu-ming">舊唐書</span>作<span class="yinhao">「胡谷堡」</span>，東距平涼三十五里。</span>甲子，詔名其堡曰彰信；<span class="jiazhu"><span class="shu-ming">舊書</span>作<span class="yinhao">「彰義」</span>。</span>涇原稍安。</p>
<p class="em2 strong" id="online_toc_78"><a class="gg-link" href="#online_toc_78"></a><span class="yinwen">4</span>初，上還長安，以神策等軍有衞從之勞，<span class="jiazhu">從，才用翻；下同。</span>皆賜名興元元從奉天定難功臣，<span class="jiazhu">難，乃旦翻。宋白曰：唐玄宗平內難，賜衞士葛福順等爲唐元功臣，不過十數人。德宗駐蹕奉天及幸山南，賜從駕立功將校爲元從奉天定難功臣。谷口已來，元從將士賜名元從功臣。及僖、昭頻年播遷，功臣差多。至後梁、後唐，徧及戎卒，非賞典也。</span>以官領之，撫恤優厚。禁軍恃恩驕橫，<span class="jiazhu">橫，戶孟翻。</span>侵暴百姓，陵忽府縣，至詬辱官吏，<span class="jiazhu">府，謂京兆府。縣，謂赤縣、畿縣。詬，呼漏翻，詈也。</span>毀裂案牘。府縣官有不勝忿而刑之者，<span class="jiazhu">勝，音升。</span>朝笞一人，夕貶萬里，由是府縣雖有公嚴之官，莫得舉其職。市井富民，往往行賂寄名軍籍，則府縣不能制。辛巳，詔：<span class="yinhao">「神威、六軍吏士與百姓訟者，委之府縣，小事牒本軍，大事奏聞。若軍士陵忽府縣，禁身以聞，<span class="jiazhu">北軍十軍：左·右羽林、龍武、神武、神威、神策也，神策尤盛。建中之前，未分左、右軍。謂之神策六軍者，指言神策軍與左·右羽林、龍武、神武六軍也。貞元二年，以神策左、右廂爲左、右神策軍，又以殿前射生左、右廂爲左、右射生軍。四年，以左、右射生軍爲左、右神威軍。北軍遂爲十軍。此時神策軍旣居北軍之右，史家書此事，又專言神策恃恩陵暴而有是詔，則所謂神威六軍者亦當爲神策、六軍，<span class="yinhao">「威」</span>字誤也。此神策、六軍，提起左·右神策軍以及左·右龍武、神武、神威六軍也。不及左、右羽林軍者，羽林置於唐初，龍武等軍皆開元以來節次增置於禁衞，又親近於羽林也。禁身者，囚禁其身。</span>委御史臺推覆。縣吏輒敢笞辱，必從貶謫。」</span></p>
<p class="em2 strong" id="online_toc_79"><a class="gg-link" href="#online_toc_79"></a><span class="yinwen">5</span>癸未，易定節度使張孝忠薨。</p>
<p class="em2 strong" id="online_toc_80"><a class="gg-link" href="#online_toc_80"></a><span class="yinwen">6</span>安南都護高正平重賦斂，<span class="jiazhu">安南都護府，本交州，調露二年置爲安南都護府。斂，力贍翻。</span>夏，四月，羣蠻酋長杜英翰等起兵圍都護府，正平以憂死，羣蠻聞之皆降。<span class="jiazhu">史言蠻非好亂，苦於貪帥而亂。酋，慈由翻。長，知兩翻。</span>五月，辛巳，置柔遠軍於安南。</p>
<p class="em2 strong" id="online_toc_81"><a class="gg-link" href="#online_toc_81"></a><span class="yinwen">7</span>端王遇薨。<span class="jiazhu">遇，皇弟也。</span></p>
<p class="em2 strong" id="online_toc_82"><a class="gg-link" href="#online_toc_82"></a><span class="yinwen">8</span>韋皋比年致書招雲南王異牟尋，<span class="jiazhu">比，毗至翻。韋皋書招雲南，事始上卷三年。</span>終未獲報。然吐蕃每發雲南兵，雲南與之益少。<span class="jiazhu">少，詩紹翻。</span>皋知異牟尋心附於唐，討擊副使段忠義，本閤羅鳳使者也，<span class="jiazhu">閤羅鳳者，異牟尋之祖。</span>六月，丙申，皋遣忠義還雲南，幷致書敦諭之。<span class="jiazhu">敦，迫也，厚也。</span></p>
<p class="em2 strong" id="online_toc_83"><a class="gg-link" href="#online_toc_83"></a><span class="yinwen">9</span>秋，七月，戊寅，以定州刺史張昇雲爲義武留後。</p>
<p class="em2 strong" id="online_toc_84"><a class="gg-link" href="#online_toc_84"></a><span class="yinwen">10</span>庚辰，以虔州刺史趙昌爲安南都護，羣蠻遂安。</p>
<p class="em2 strong" id="online_toc_85"><a class="gg-link" href="#online_toc_85"></a><span class="yinwen">11</span>八月，丙午，以翰林學士陸贄爲兵部侍郎，餘職皆解；竇參惡之也。<span class="jiazhu">惡，烏路翻；下同。</span></p>
<p class="em2 strong" id="online_toc_86"><a class="gg-link" href="#online_toc_86"></a><span class="yinwen">12</span>吐蕃攻靈州，爲回鶻所敗，夜遁。<span class="jiazhu">敗，補邁翻。</span>九月，回鶻遣使來獻俘；冬，十二月，甲午，又遣使獻所獲吐蕃酋長尙結心。<span class="jiazhu">酋，慈由翻。長，知兩翻。</span></p>
<p class="em2 strong" id="online_toc_87"><a class="gg-link" href="#online_toc_87"></a><span class="yinwen">13</span>福建觀察使吳湊，爲治有聲，<span class="jiazhu">福建皆古閩越地，秦爲閩中郡，漢爲冶縣，後漢爲候官縣。吳置建安郡，陳置閩州。隋改泉州。唐移泉州於晉江縣，而閩州治閩縣及候官縣，而於建安縣立建州。建安，吳孫策所置縣也，以年號爲名，本亦東候官之地。開元十三年，又改閩州爲福州。自此福、建、泉三州始不相紊。治，直吏翻。</span>竇參以私憾毀之，且言其病風；上召至京師，使之步以察之，知參之誣，由是始惡參。<span class="jiazhu">爲竇參貶逐張本。</span>丁酉，以湊爲陝虢觀察使以代參黨李翼。</p>
<p class="em2 strong" id="online_toc_88"><a class="gg-link" href="#online_toc_88"></a><span class="yinwen">14</span>睦王述薨。<span class="jiazhu">述，亦皇弟。</span></p>
<p class="em2 strong" id="online_toc_89"><a class="gg-link" href="#online_toc_89"></a><span class="yinwen">15</span>吐蕃知韋皋使者在雲南，遣使讓之。雲南王異牟尋紿之曰：<span class="yinhao">「唐使，本蠻也，皋聽其歸耳，無他謀也。」</span>因執以送吐蕃。吐蕃多取其大臣之子爲質，<span class="jiazhu">質，音致。</span>雲南愈怨。</p>
<p class="em2 strong" id="online_toc_90"><a class="gg-link" href="#online_toc_90"></a>勿鄧酋長苴夢衝，潛通吐蕃，扇誘羣蠻，隔絕雲南使者。<span class="jiazhu">酋，慈由翻。長，知兩翻。</span>韋皋遣三部落總管蘇峞將兵至琵琶川。<span class="jiazhu">峞，牛罪翻，又音嵬。三部落，兩林、勿鄧、豐琶也。琵琶川在巂州西南徼外。爲下卷明年誅夢衝張本。</span></p>
</div></body></html>