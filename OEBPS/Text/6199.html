<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第五十五・漢紀四十七・孝桓皇帝中</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀四十七">漢紀四十七</span></span></h1>
<p id="online_toc_0"><a class="gg-link" href="#online_toc_0" onclick="return changeColor(this);"></a><span class="jiazhu">起閼逢執徐<span class="biaozhusup" data-rel="">（甲辰）</span>，盡柔兆敦牂<span class="biaozhusup" data-rel="">（丙午）</span>，凡三年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝桓皇帝中">孝桓皇帝中</span></span></h5>
<div class="yeartoc" id="year_toc_164"><p class="strong" id="online_toc_1"><a class="gg-link" href="#online_toc_1" onclick="return changeColor(this);"></a><span class="section" id="title-3"><span data-head-description="孝桓皇帝中" data-head-level="h4" data-head-title="延熹七年">延熹七年</span></span><span class="biaozhusup" data-rel="">（甲辰、一六四年）</span></p></div>
<p class="em2 strong" id="online_toc_2"><a class="gg-link" href="#online_toc_2" onclick="return changeColor(this);"></a><span class="yinwen">1</span>春，二月，丙戌，邟鄕忠侯黃瓊薨。<span class="jiazhu">賢曰：<span class="shu-ming">說文</span>云：邟，潁川縣也。漢潁川有周承休侯國，元始二年，更名曰邟，音亢。<span class="shu-ming">考異</span>曰：范<span class="shu-ming">書</span>：<span class="yinhao">「四年，瓊免司空，至七年，卒。」</span>袁<span class="shu-ming">紀</span>：<span class="yinhao">「七年，瓊以太尉薨。」</span>范<span class="shu-ming">書</span>，楊秉五年代劉矩爲太尉。袁<span class="shu-ming">紀</span>，此年瓊卒，秉乃爲太尉。今從范<span class="shu-ming">書</span>。</span>將葬，四方遠近名士會者六七千人。</p>
<p class="em2 strong" id="online_toc_3"><a class="gg-link" href="#online_toc_3" onclick="return changeColor(this);"></a>初，瓊之敎授於家，徐穉從之咨訪大義，及瓊貴，穉絕不復交。至是，穉往弔之，進酹，哀哭而去，<span class="jiazhu">穉，直利翻。復，扶又翻。酹，盧對翻。醊祭以酒沃地曰酹。</span>人莫知者。諸名士推問喪宰，<span class="jiazhu">喪宰，典喪者也。</span>宰曰：<span class="yinhao">「先時有一書生來，衣麤薄而哭之哀，不記姓字。」</span>衆曰：<span class="yinhao">「必徐孺子也。」</span><span class="jiazhu">徐穉，字孺子。先，悉薦翻。衣，於旣翻。</span>於是選能言者陳留茅容輕騎追之，及於塗。容爲沽酒市肉，穉爲飲食。<span class="jiazhu">爲，于僞翻；下同。</span>容問國家之事，穉不答。更問稼穡之事，穉乃答之。容還，以語諸人，<span class="jiazhu">語，牛倨翻。</span>或曰：<span class="yinhao">「孔子云：『可與言而不與言，失人。』<span class="jiazhu"><span class="shu-ming">論語</span>載孔子之言。</span>然則孺子其失人乎？」</span>太原郭泰曰：<span class="yinhao">「不然。孺子之爲人，清潔高廉，飢不可得食，寒不可得衣，<span class="jiazhu">食，讀曰飤。衣，於旣翻。</span>而爲季偉飲酒食肉，此爲已知季偉之賢故也！<span class="jiazhu">茅容，字季偉。此爲，如字。</span>所以不答國事者，是其智可及，其愚不可及也！」</span><span class="jiazhu">亦以孔子之言語諸人，蓋以甯武子況徐孺子。</span></p>
<p class="em2 strong" id="online_toc_4"><a class="gg-link" href="#online_toc_4" onclick="return changeColor(this);"></a>泰博學，善談論。初游雒陽，時人莫識，陳留符融<span class="jiazhu">符，姓也。此符從<span class="yinhao">「竹」</span>、從<span class="yinhao">「付」</span>，非草付之<span class="yinhao">「苻」</span>。</span>一見嗟異，因以介於河南尹李膺。<span class="jiazhu">古者主有儐，客有介，<span class="shu-ming">孔叢子</span>曰：士無介不見。介，因也。</span>膺與相見，曰：<span class="yinhao">「吾見士多矣，未有如郭林宗者也。<span class="jiazhu">郭泰，字林宗。</span>其聰識通朗，高雅密博，今之華夏，鮮見其儔。」</span><span class="jiazhu">夏，戶雅翻。鮮，息淺翻。</span>遂與爲友，於是名震京師。後歸鄕里，衣冠諸儒送至河上，車數千兩，<span class="jiazhu">兩，音亮。</span>膺唯與泰同舟而濟，衆賓望之，以爲神仙焉。<span class="jiazhu">自雒陽歸太原，渡河而西北。</span></p>
<p class="em2 strong" id="online_toc_5"><a class="gg-link" href="#online_toc_5" onclick="return changeColor(this);"></a>泰性明知人，好獎訓士類，<span class="jiazhu">好，呼到翻。</span>周遊郡國。茅容，年四十餘，耕於野，與等輩避雨樹下，衆皆夷踞相對，<span class="jiazhu">賢曰：夷，平也。<span class="shu-ming">說文</span>曰：踞，蹲也。<span class="shu-ming">論語</span>曰：原壤夷俟。言平坐踞傲也。</span>容獨危坐愈恭，<span class="jiazhu">危坐，正襟盡前而坐。</span>泰見而異之，因請寓宿。旦日，容殺雞爲饌，<span class="jiazhu">饌，雛皖翻，又雛戀翻。</span>泰謂爲己設；容分半食母，餘半庋置，<span class="jiazhu">食，讀曰飤。毛晃曰：板爲閣以藏物曰庋，舉綺翻。</span>自以草蔬與客同飯。<span class="jiazhu">賢曰：草，粗也。飯，父遠翻。</span>泰曰：<span class="yinhao">「卿賢哉遠矣！<span class="jiazhu">旣言賢哉，又言遠矣，言其賢去常人甚遠。</span>郭林宗猶減三牲之具以供賓旅，<span class="jiazhu">三牲之具，謂養親之具也。<span class="shu-ming">孝經</span>曰：日用三牲之養。賓旅，猶言賓客也。</span>而卿如此，乃我友也。」</span>起，對之揖，勸令從學，卒爲盛德。<span class="jiazhu">卒，子恤翻。</span>鉅鹿孟敏，客居太原，荷甑墮地，不顧而去。<span class="jiazhu">荷，下可翻。甑，子孕翻。譙周<span class="shu-ming">古史考</span>曰：黃帝始作甑。<span class="shu-ming">周官·考工記</span>，甑實二鬴。<span class="shu-ming">註</span>云：六斗四升曰鬴。古者陶而爲甑。<span class="shu-ming">釋器</span>云：䰝謂之鬵，鬵，鉹也。孫炎曰：關東人謂甑爲鬵，涼州人謂甑爲鉹。䰝，卽甑字。</span>泰見而問其意，對曰：<span class="yinhao">「甑已破矣，視之何益！」</span>泰以爲有分決，與之言，知其德性，因勸令游學，遂知名當世。陳留申屠蟠，家貧，傭爲漆工；鄢陵庾乘，少給事縣廷爲門士；<span class="jiazhu">鄢陵縣，屬潁川郡。師古曰：鄢，音偃。陸德明曰：鄢，謁晚翻，又於建翻。賢曰：門士，卽門卒。少，詩照翻。</span>泰見而奇之，其後皆爲名士。自餘或出於屠沽、卒伍，因泰獎進成名者甚衆。</p>
<p class="em2 strong" id="online_toc_6"><a class="gg-link" href="#online_toc_6" onclick="return changeColor(this);"></a>陳國童子魏昭請於泰曰：<span class="yinhao">「經師易遇，人師難遭，<span class="jiazhu">經師，謂專門名家，敎授有師法者。人師，謂謹身脩行，足以範俗者。易，以豉翻。</span>願在左右，供給灑掃。」</span><span class="jiazhu">灑，所賣翻，又山寄翻。掃，悉報翻。</span>泰許之。泰嘗不佳，<span class="jiazhu">謂體中有不節適也，語曰不佳，微有疾也。</span>命昭作粥，粥成，進泰，泰呵之曰：<span class="jiazhu">呵，責怒也，音虎何翻。</span><span class="yinhao">「爲長者作粥，不加意敬，使不可食！」</span>以杯擲地。昭更爲粥重進，泰復呵之。<span class="jiazhu">爲，于僞翻。重，直龍翻。復，扶又翻。</span>如此者三，昭姿容無變。泰乃曰：<span class="yinhao">「吾始見子之面，而今而後，知卿心耳！」</span>遂友而善之。</p>
<p class="em2 strong" id="online_toc_7"><a class="gg-link" href="#online_toc_7" onclick="return changeColor(this);"></a>陳留左原，爲郡學生，犯法見斥，泰遇諸路，爲設酒肴以慰之。謂曰：<span class="yinhao">「昔顏涿聚，梁甫之巨盜，段干木，晉國之大駔，卒爲齊之忠臣，魏之名賢；<span class="jiazhu"><span class="shu-ming">呂氏春秋</span>曰：顏涿聚，梁父大盜也，學於孔子。<span class="shu-ming">左傳</span>，晉伐齊，戰于黎丘，齊師敗績，知伯親禽顏庚。杜預<span class="shu-ming">註</span>曰：黎丘，隰也。顏庚，齊大夫顏涿聚也。又曰：晉荀瑤伐鄭，鄭請救於齊。齊師將興，陳成子設乘車、兩馬，繫五邑焉，召顏涿聚之子晉曰：<span class="yinhao">「隰之役，而父死焉。今君命汝是邑，服車而朝，毋廢前勞。」</span><span class="shu-ming">呂氏春秋</span>曰：段干木晉國之駔。<span class="shu-ming">說文</span>曰：駔，會也，謂合兩家之買賣，如今之度市也。<span class="shu-ming">新序</span>曰：魏文侯過段干木之閭而軾之，國人誦之曰：<span class="yinhao">「吾君好正，段干木之敬；吾君好忠，段干木之隆。」</span>秦欲攻魏，司馬唐諫曰：<span class="yinhao">「段干木，賢者也，而魏禮之，天下莫不聞，毋乃不可加兵乎！」</span>駔，子朗翻。卒，子恤翻。</span>蘧瑗、顏回尙不能無過，<span class="jiazhu"><span class="shu-ming">論語</span>曰：蘧伯玉使人於孔子，子問之曰：<span class="yinhao">「夫子何爲？」</span>對曰：<span class="yinhao">「夫子欲寡其過而未能也。」</span>又<span class="shu-ming">語</span>曰：<span class="yinhao">「顏回好學，不貳過。」</span>蘧，求於翻。瑗，于眷翻。</span>況其餘乎！愼勿恚恨，責躬而已！」</span><span class="jiazhu">恚，於避翻。</span>原納其言而去。或有譏泰不絕惡人者，泰曰：<span class="yinhao">「人而不仁，疾之已甚，亂也。」</span><span class="jiazhu">賢曰：<span class="shu-ming">論語</span>孔子之言也。鄭玄<span class="shu-ming">註</span>云：不仁之人，當以風化之，若疾之甚，是益使爲亂也。</span>原後忽更懷忿結客，欲報諸生。其日，泰在學，原愧負前言，因遂罷去。後事露，衆人咸謝服焉。</p>
<p class="em2 strong" id="online_toc_8"><a class="gg-link" href="#online_toc_8" onclick="return changeColor(this);"></a>或問范滂曰：<span class="yinhao">「郭林宗何如人？」</span>滂曰：<span class="yinhao">「隱不違親，<span class="jiazhu">賢曰：介推之類。</span>貞不絕俗，<span class="jiazhu">賢曰：柳下惠之類。</span>天子不得臣，諸侯不得友，吾不知其他。」</span></p>
<p class="em2 strong" id="online_toc_9"><a class="gg-link" href="#online_toc_9" onclick="return changeColor(this);"></a>泰嘗舉有道，不就，<span class="jiazhu">舉有道事，始五十卷安帝建光元年。</span>同郡宋沖素服其德，以爲自漢元以來，未見其匹，嘗勸之仕。<span class="jiazhu">漢元，謂漢初也。匹，儔也，等也，偶也。</span>泰曰：<span class="yinhao">「吾夜觀乾象，晝察人事，天之所廢，不可支也，吾將優游卒歲而已。」</span><span class="jiazhu">卒，子恤翻。</span>然猶周旋京師，誨誘不息。<span class="jiazhu">誘，音酉。</span>徐穉以書戒之曰：<span class="yinhao">「大木將顚，非一繩所維，何爲栖栖不遑寧處！」</span><span class="jiazhu">賢曰：顚，仆也，維，繫也，喻時將衰季，非一人所能救也。尹焞曰：栖栖，猶皇皇也。處，昌呂翻。</span>泰感寤曰：<span class="yinhao">「謹拜斯言，以爲師表。」</span></p>
<p class="em2 strong" id="online_toc_10"><a class="gg-link" href="#online_toc_10" onclick="return changeColor(this);"></a>濟陰黃允，以雋才知名，<span class="jiazhu">濟，子禮翻。</span>泰見而謂曰：<span class="yinhao">「卿高才絕人，足成偉器，年過四十，聲名著矣。然至於此際，當深自匡持，不然，將失之矣！」</span>後司徒袁隗欲爲從女求姻，<span class="jiazhu">爲，于僞翻。從，才用翻。</span>見允，歎曰：<span class="yinhao">「得壻如是，足矣。」</span>允聞而黜遣其妻。<span class="jiazhu">允妻夏侯氏。允黜其妻，欲壻于袁也。</span>妻請大會宗親爲別，因於衆中攘袂數允隱慝十五事而去，允以此廢於時。<span class="jiazhu">當時清議爲何如哉！數，所具翻。慝，吐得翻。</span></p>
<p class="em2 strong" id="online_toc_11"><a class="gg-link" href="#online_toc_11" onclick="return changeColor(this);"></a>初，允與漢中晉文經並恃其才智，曜名遠近，徵辟不就。託言療病京師，不通賓客，公卿大夫遣門生旦暮問疾，郎吏雜坐其門，猶不得見；三公所辟召者，輒以詢訪之，隨所臧否，<span class="jiazhu">否，音鄙。</span>以爲與奪。符融謂李膺曰：<span class="yinhao">「二子行業無聞，<span class="jiazhu">行，下孟翻；下同。</span>以豪桀自置，遂使公卿問疾，王臣坐門，融恐其小道破義，空譽違實，特宜察焉。」</span>膺然之。二人自是名論漸衰，賓徒稍省，旬日之間，慚歎逃去，後並以罪廢棄。</p>
<p class="em2 strong" id="online_toc_12"><a class="gg-link" href="#online_toc_12" onclick="return changeColor(this);"></a>陳留仇香，至行純嘿，<span class="jiazhu"><span class="shu-ming">姓譜</span>：仇姓，宋大夫仇牧之後。行，下孟翻；下同。</span>鄕黨無知者。年四十，爲蒲亭長。<span class="jiazhu">蒲亭，屬陳留郡考城縣。</span>民有陳元，獨與母居，母詣香告元不孝，香驚曰：<span class="yinhao">「吾近日過元舍，廬落整頓，<span class="jiazhu">賢曰：落，居也，今人謂院爲落。</span>耕耘以時，此非惡人，當是敎化未至耳。母守寡養孤，苦身投老，柰何以一日之忿，棄歷年之勤乎！且母養人遺孤，不能成濟，若死者有知，百歲之後，當何以見亡者！」</span>母涕泣而起。香乃親到元家，爲陳人倫孝行，譬以禍福之言，元感悟，卒爲孝子。<span class="jiazhu">爲，于僞翻。卒，子恤翻。</span>考城令河內王奐署香主簿，<span class="jiazhu">考城縣，屬陳留郡；故菑縣，章帝惡其名，改曰考城。</span>謂之曰：<span class="yinhao">「聞在蒲亭，陳元不罰而化之，得無少鷹鸇之志邪？」</span><span class="jiazhu">鷹鸇，以鷙擊爲事。<span class="shu-ming">左傳</span>：見無禮者誅之，如鷹鸇之逐鳥雀也。少，詩沼翻。</span>香曰：<span class="yinhao">「以爲鷹鸇不若鸞鳳，故不爲也。」</span>奐曰：<span class="yinhao">「枳棘之林非鸞鳳所集，百里非大賢之路。」</span><span class="jiazhu">賢曰：時奐爲縣令，故自稱百里也。</span>乃以一月奉資香，<span class="jiazhu">奉，讀曰俸。</span>使入太學。郭泰、符融齎刺謁之，<span class="jiazhu">書姓名以自通求見曰刺，秦、漢之間謂之謁。</span>因留宿；明旦，泰起，下牀拜之曰：<span class="yinhao">「君，泰之師，非泰之友也。」</span>香學畢歸鄕里，雖在宴居，<span class="jiazhu">賢曰：宴，安也。朱子曰：宴居，閒暇無事之時。</span>必正衣服，妻子事之若嚴君；妻子有過，免冠自責，妻子庭謝思過，香冠，妻子乃敢升堂，終不見其喜怒聲色之異。不應徵辟，卒於家。</p>
<p class="em2 strong" id="online_toc_13"><a class="gg-link" href="#online_toc_13" onclick="return changeColor(this);"></a><span class="yinwen">2</span>三月，癸亥，隕石于鄠。<span class="jiazhu">鄠縣，屬扶風。鄠，音戶。</span></p>
<p class="em2 strong" id="online_toc_14"><a class="gg-link" href="#online_toc_14" onclick="return changeColor(this);"></a><span class="yinwen">3</span>夏，五月，己丑，京師雨雹。</p>
<p class="em2 strong" id="online_toc_15"><a class="gg-link" href="#online_toc_15" onclick="return changeColor(this);"></a><span class="yinwen">4</span>荊州刺史度尙募諸蠻夷擊艾縣賊，大破之，降者數萬人。桂陽宿賊卜陽、潘鴻等逃入深山，<span class="jiazhu">宿賊，言積久爲賊者。</span>尙窮追數百里，破其三屯，多獲珍寶。陽、鴻黨衆猶盛，尙欲擊之，而士卒驕富，莫有鬭志。尙計緩之則不戰，逼之必逃亡，乃宣言：<span class="yinhao">「卜陽、潘鴻作賊十年，習於攻守，今兵寡少，未易可進，<span class="jiazhu">易，以豉翻。</span>當須諸郡所發悉至，乃幷力攻之。」</span>申令軍中恣聽射獵，<span class="jiazhu">申令者，旣下令而申言之。申，重也。</span>兵士喜悅，大小皆出。尙乃密使所親客潛焚其營，珍積皆盡；獵者來還，莫不泣涕。尙人人慰勞，深自咎責，<span class="jiazhu">以失火自咎責也。勞，力到翻。</span>因曰：<span class="yinhao">「卜陽等財寶足富數世，諸卿但不幷力耳，所亡少少，<span class="jiazhu">少，詩沼翻。</span>何足介意！」</span>衆咸憤踴。尙敕令秣馬蓐食，明旦，徑赴賊屯，陽、鴻等自以深固，不復設備，<span class="jiazhu">復，扶又翻。</span>吏士乘銳，遂破平之。尙出兵三年，<span class="jiazhu">延熹五年，尙刺荊州，至是三年矣。</span>羣寇悉定，封右鄕侯。</p>
<p class="em2 strong" id="online_toc_16"><a class="gg-link" href="#online_toc_16" onclick="return changeColor(this);"></a><span class="yinwen">5</span>冬，十月，壬寅，帝南巡；庚申，幸章陵；戊辰，幸雲夢，臨漢水，還，幸新野。時公卿、貴戚車騎萬計，徵求費役，不可勝極。<span class="jiazhu">勝，音升。</span>護駕從事桂陽胡騰上言：<span class="jiazhu">護駕從事，蓋荊州刺史所遣護車駕者也。</span><span class="yinhao">「天子無外，<span class="jiazhu"><span class="shu-ming">春秋公羊傳</span>曰：王者無外。</span>乘輿所幸，卽爲京師。臣請以荊州刺史比司隸校尉，臣自同都官從事。」</span>帝從之。自是肅然，莫敢妄干擾郡縣。<span class="jiazhu">荊州刺史得察舉所部郡縣而不可得察舉扈從之臣，若比司隸校尉，則得察舉其姦，故肅然也。</span>帝在南陽，左右並通姦利，詔書多除人爲郎，太尉楊秉上疏曰：<span class="yinhao">「太微積星，名爲郎位，<span class="jiazhu">賢曰：<span class="shu-ming">史記·天官書</span>曰：太微宮五帝坐後，聚二十五星蔚然，曰郎位。積，聚也。</span>入奉宿衞，出牧百姓，宜割不忍之恩，以斷求欲之路。」</span><span class="jiazhu">斷，丁管翻。</span>於是詔除乃止。</p>
<p class="em2 strong" id="online_toc_17"><a class="gg-link" href="#online_toc_17" onclick="return changeColor(this);"></a><span class="yinwen">6</span>護羌校尉段潁擊當煎羌，破之。</p>
<p class="em2 strong" id="online_toc_18"><a class="gg-link" href="#online_toc_18" onclick="return changeColor(this);"></a><span class="yinwen">7</span>十二月，辛丑，車駕還宮。</p>
<p class="em2 strong" id="online_toc_19"><a class="gg-link" href="#online_toc_19" onclick="return changeColor(this);"></a><span class="yinwen">8</span>中常侍汝陽侯唐衡、武原侯徐璜皆卒。<span class="jiazhu">汝陽縣，屬汝南郡。武原縣，屬彭城國。</span></p>
<p class="em2 strong" id="online_toc_20"><a class="gg-link" href="#online_toc_20" onclick="return changeColor(this);"></a><span class="yinwen">9</span>初，侍中寇榮，恂之曾孫也，性矜潔，少所與，<span class="jiazhu">少，詩沼翻。</span>以此爲權寵所疾。榮從兄子尙帝妹益陽長公主，帝又納其從孫女於後宮。<span class="jiazhu">從，才用翻。長，知兩翻。</span>左右益忌之，遂共陷以罪，與宗族免歸故郡，<span class="jiazhu">寇氏本上谷昌平人。</span>吏承望風旨，持之浸急。榮恐不免，詣闕自訟。未至，刺史張敬追劾榮以擅去邊，<span class="jiazhu">刺史，蓋幽州刺史也。劾，戶槪翻，又戶得翻。</span>有詔捕之。榮逃竄數年，會赦，不得除，積窮困，乃自亡命中上書曰：<span class="yinhao">「陛下統天理物，作民父母，自生齒以上，咸蒙德澤；<span class="jiazhu"><span class="shu-ming">大戴禮</span>曰：男子八月生齒，女子七月生齒。</span>而臣兄弟獨以無辜，爲專權之臣所見批扺，<span class="jiazhu">賢曰：<span class="shu-ming">說文</span>曰：扺，側擊也。批，音片支翻。余按<span class="shu-ming">前書音義</span>：批，音蒲結翻。扺，諸氏翻。</span>青蠅之人所共構會，<span class="jiazhu"><span class="shu-ming">詩</span>曰：營營青繩，止于樊。豈弟君子，無信讒言。青繩能汚白使黑，汚黑使白，喻佞人變亂善惡也。</span>令陛下忽慈母之仁，發投杼之怒。<span class="jiazhu">事見三卷周赧王七年。</span>殘諂之吏，張設機網，並驅爭先，若赴仇敵，罰及死沒，髡剔墳墓，<span class="jiazhu">謂剪伐松柏，如人之髡剔也。</span>欲使嚴朝必加濫罰；<span class="jiazhu">朝，直遙翻。</span>是以不敢觸突天威而自竄山林，以俟陛下發神聖之聽，啓獨覩之明，救可濟之人，援沒溺之命。不意滯怒不爲春夏息，<span class="jiazhu">賢曰：春夏生長萬物，故不宜怒。爲，于僞翻；下同。</span>淹恚不爲歲時怠，<span class="jiazhu">滯怒淹恚，言怒恚積蓄，久而不化也。恚，於避翻。</span>遂馳使郵驛，布告遠近，嚴文尅剝，痛於霜雪，逐臣者窮人途，<span class="jiaozhusup">【張：「途」作「迹」。】</span>追臣者極車軌，雖楚購伍員，<span class="jiazhu"><span class="shu-ming">史記</span>：楚人伍奢爲平王太子建太傅。費無極譖殺奢，奢子員字子胥奔吳，楚購之，得伍員者賜粟五萬石，爵執珪。員，音云。</span>漢求季布，<span class="jiazhu">事見十卷高祖五年。</span>無以過也。臣遇罰以來，三赦再贖，無驗之罪，足以蠲除；<span class="jiazhu">賢曰：無驗，謂無罪狀可案驗也。</span>而陛下疾臣愈深，有司咎臣甫力，<span class="jiazhu">賢曰：甫，始也。力，甚也。</span>止則見掃滅，行則爲亡虜，苟生則爲窮人，極死則爲冤鬼，天廣而無以自覆，<span class="jiazhu">覆，敷救翻。</span>地厚而無以自載，蹈陸土而有沈淪之憂，遠巖牆而有鎭壓之患。<span class="jiazhu">遠，于願翻。</span>如臣犯元惡大憝，<span class="jiazhu">賢曰：憝、惡，言元惡之人，大爲人之所惡也。憝，徒對翻。</span>足以陳原野，備刀踞，<span class="jiazhu">賢曰：鋸，刖刑也。<span class="shu-ming">國語</span>曰：刑有五，大者陳諸原野。</span>陛下當班布臣之所坐，以解衆論之疑。臣思入國門，坐於肺石之上，使三槐九棘平臣之罪，<span class="jiazhu"><span class="shu-ming">周禮·秋官</span>曰：左九棘，孤、卿、大夫位焉；右九棘，公、侯、伯、子、男位焉；面三槐，三公位焉。左嘉石，平罷民，右肺石，達窮民。<span class="shu-ming">註</span>：肺石，赤石也。槐取其懷來，棘取其赤心外刺。</span>而閶闔九重，<span class="jiazhu">賢曰：閶闔，天門也。重，直龍翻。</span>陷穽步設，舉趾觸罘罝，<span class="jiazhu">賢曰：穽，阬穽也。<span class="shu-ming">說文</span>：罘，兔網也；罝，亦兔網也；音浮嗟。</span>動行絓羅網，<span class="jiazhu">絓，古賣翻，罥也。</span>無緣至萬乘之前，<span class="jiazhu">乘，繩證翻。</span>永無見信之期。悲夫，久生亦復何聊！<span class="jiazhu">復，扶又翻。</span>蓋忠臣殺身以解君怒，孝子殞命以寧親怨，故大舜不避塗廩、浚井之難，<span class="jiazhu"><span class="shu-ming">史記</span>：舜父瞽叟，常欲殺舜，使舜塗廩，從下焚廩，舜乃以兩笠自扞而下。又使穿井，舜爲匿空旁出。舜旣入深，父乃下土實之，舜從旁空出去。難，乃旦翻。</span>申生不辭姬氏讒邪之謗；<span class="jiazhu"><span class="shu-ming">左傳</span>：驪姬嬖於晉獻公，欲殺太子申生，謂申生曰：<span class="yinhao">「君夢齊姜，必速祭之。」</span>太子祭于曲沃，歸胙于公。公田，姬寘諸宮，六日。公至，毒而獻之。公祭之地，地墳；與犬，犬斃；與小臣，小臣斃。姬泣曰：<span class="yinhao">「賊由太子。」</span>太子奔新城。或謂太子：<span class="yinhao">「子辭，君必辨焉。」</span>太子曰：<span class="yinhao">「我辭，姬必有罪。」</span>遂縊而死。</span>臣敢忘斯義，不自斃以解明朝之忿哉！乞以身塞責，<span class="jiazhu">朝，直遙翻。塞，悉則翻。</span>願陛下匄兄弟死命，<span class="jiazhu">賢曰：匄，乞也，音蓋。</span>使臣一門頗有遺類，以崇陛下寬饒之惠。先死陳情，臨章泣血！」</span>帝省章愈怒，<span class="jiazhu">先，悉薦翻。省，悉井翻。</span>遂誅榮，寇氏由是衰廢。<span class="jiazhu"><span class="shu-ming">考異</span>曰：袁<span class="shu-ming">紀</span>置此事於延熹元年。按范<span class="shu-ming">書·榮傳</span>云<span class="yinhao">「延熹中被罪」</span>，榮書又云：<span class="yinhao">「遇罰以來，三赦再贖」</span>，不知榮死果在何年。按襄楷、竇武上書，皆言梁、孫、寇、鄧之誅。今置於此。</span></p>
<div class="yeartoc" id="year_toc_165"><p class="strong" id="online_toc_21"><a class="gg-link" href="#online_toc_21" onclick="return changeColor(this);"></a><span class="section" id="title-4"><span data-head-description="孝桓皇帝中" data-head-level="h4" data-head-title="延熹八年">八年</span></span><span class="biaozhusup" data-rel="">（乙巳、一六五年）</span></p></div>
<p class="em2 strong" id="online_toc_22"><a class="gg-link" href="#online_toc_22" onclick="return changeColor(this);"></a><span class="yinwen">1</span>春，正月，帝遣中常侍左悺之苦縣祠老子。<span class="jiazhu">賢曰：<span class="shu-ming">史記</span>曰：老子者，楚苦縣厲鄕曲仁里人也，名耳，字耼，姓李，爲周守藏吏。有神廟，故就祠之。苦縣，屬陳國，故城在今亳州谷陽縣。苦，音戶，又如字。</span></p>
<p class="em2 strong" id="online_toc_23"><a class="gg-link" href="#online_toc_23" onclick="return changeColor(this);"></a><span class="yinwen">2</span>勃海王悝，素行險僻，<span class="jiazhu">悝，苦回翻。行，下孟翻。</span>多僭傲不法。北軍中候陳留史弼上封事曰：<span class="yinhao">「臣聞帝王之於親戚，愛雖隆必示之以威，體雖貴必禁之以度，如是，和睦之道興，骨肉之恩遂矣。竊聞勃海王悝，外聚剽輕不逞之徒，<span class="jiazhu">賢曰：剽，悍也。逞，快也。謂被侵枉不快之人也。<span class="shu-ming">左傳</span>曰：率羣不逞之人。余謂不逞，謂包藏禍心而不得逞者。剽，匹妙翻。</span>內荒酒樂，出入無常，所與羣居，皆家之棄子，朝之斥臣，<span class="jiazhu">朝，直遙翻；下同。</span>必有羊勝、伍被之變。<span class="jiazhu">羊勝事見十六卷景帝中二年。伍被事見十九卷武帝元年。</span>州司不敢彈糾，<span class="jiazhu">州司，謂州刺史之屬。</span>傅相不能匡輔，陛下隆於友于，<span class="jiazhu"><span class="shu-ming">書</span>曰：惟孝友于兄弟。</span>不忍遏絕，恐遂滋蔓，<span class="jiazhu">滋，長也。蔓，延也。<span class="shu-ming">左傳</span>曰：無使滋蔓，蔓難圖也。</span>爲害彌大。乞露臣奏，宣示百僚，平處其法。<span class="jiazhu">處，昌呂翻。</span>法決罪定，乃下不忍之詔；臣下固執，然後少有所許：<span class="jiazhu">少，詩沼翻。</span>如是，則聖朝無傷親之譏，勃海有享國之慶；不然，懼大獄將興矣。」</span>上不聽。悝果謀爲不道，<span class="jiazhu"><span class="shu-ming">帝紀</span>曰：悝謀反。</span>有司請廢之，詔貶爲癭陶王，食一縣。<span class="jiazhu">賢曰：癭陶縣，屬鉅慶郡，故城在今趙州癭陶縣西南。癭，於郢翻。</span></p>
<p class="em2 strong" id="online_toc_24"><a class="gg-link" href="#online_toc_24" onclick="return changeColor(this);"></a><span class="yinwen">3</span>丙申晦，日有食之。詔公、卿、校尉舉賢良方正。<span class="jiazhu">校，戶敎翻。</span></p>
<p class="em2 strong" id="online_toc_25"><a class="gg-link" href="#online_toc_25" onclick="return changeColor(this);"></a><span class="yinwen">4</span>千秋萬歲殿火。</p>
<p class="em2 strong" id="online_toc_26"><a class="gg-link" href="#online_toc_26" onclick="return changeColor(this);"></a><span class="yinwen">5</span>中常侍侯覽兄<span class="jiaozhusup">【張：「兄」作「弟」。】</span>參爲益州刺史，殘暴貪婪，<span class="jiazhu">婪，盧含翻。</span>累臧億計。太尉楊秉奏檻車徵參，參於道自殺，閱其車重三百餘兩，皆金銀錦帛。<span class="jiazhu">重，直用翻。</span>秉因奏曰：<span class="yinhao">「臣案舊典，宦者本在給使省闥，司昏守夜；而今猥受過寵，執政操權，<span class="jiazhu">操，七刀翻。</span>附會者因公褒舉，違忤者求事中傷，<span class="jiazhu">忤，五故翻。中，竹仲翻。</span>居法王公，富擬國家，飲食極肴膳，僕妾盈紈素。中常侍侯覽弟參，貪殘元惡，自取禍滅；覽顧知釁重，必有自疑之意，臣愚以爲不宜復見親近。<span class="jiazhu">復，扶又翻。近，其靳翻。</span>昔懿公刑邴𨞕之父，奪閻職之妻，而使二人參乘，卒有竹中之難。<span class="jiazhu"><span class="shu-ming">左氏傳</span>：齊懿公之爲公子也，與邴𨞕之父爭田，弗勝。及卽位，乃掘而刖之，而使𨞕僕；納閻職之妻，而使職參乘。公游于申池，二人浴于池，𨞕以鞭抶職，職怒，𨞕曰：<span class="yinhao">「人奪汝妻而不怒，一抶汝，庸何傷！」</span>職曰：<span class="yinhao">「與刖其父而不能病者何如！」</span>乃謀弒公，納諸竹中。邴，音丙，又彼病翻。<span class="yinhao">「𨞕」</span>，<span class="shu-ming">左傳</span>作<span class="yinhao">「歜」</span>，昌欲翻。卒，子恤翻。難，乃旦翻。</span>覽宜急屛斥，投畀有虎，<span class="jiazhu">畀，與也。<span class="shu-ming">詩</span>曰：取彼讒人，投畀豺虎。屛，必郢翻。</span>若斯之人，非恩所宥，請免官送歸本郡。」</span>書奏，尙書召對秉掾屬，詰之曰：<span class="jiazhu">賢曰：召秉掾屬問之。詰，去吉翻。</span><span class="yinhao">「設官分職，各有司存。三公統外，御史察內；今越奏近官，經典、漢制，何所依據？其開公具對！」</span>秉使對曰：<span class="yinhao">「<span class="shu-ming">春秋傳</span>曰：『除君之惡，唯力是視。』<span class="jiazhu"><span class="shu-ming">左傳</span>載寺人披之言。此經典也。</span>鄧通懈慢，申屠嘉召通詰責，文帝從而請之。<span class="jiazhu">事見十五卷文帝後二年。此漢制也。</span>漢世故事，三公之職，無所不統。」</span>尙書不能詰，帝不得已，竟免覽官。司隸校尉韓縯因奏左悺罪惡，及其兄太僕南鄕侯請託州郡，聚斂爲姦，<span class="jiazhu">斂，力贍翻。</span>賓客放縱，侵犯吏民。悺、稱皆自殺。縯又奏中常侍具瑗兄沛相恭臧罪，徵詣廷尉。瑗詣獄謝，上還東武侯印綬，<span class="jiazhu">東武城，屬清河郡。據<span class="shu-ming">宦者傳</span>，瑗封東武陽侯。東武陽，屬東郡。上，時掌翻。</span>詔貶爲都鄕侯。超及璜、衡襲封者，並降爲鄕侯，<span class="jiazhu"><span class="shu-ming">考異</span>曰：<span class="shu-ming">楊秉傳</span>：<span class="yinhao">「南巡之明年，秉劾侯覽」</span>，則是在此年矣。<span class="shu-ming">宦者傳</span>：<span class="yinhao">「韓縯奏具瑗，瑗坐奪國爲鄕侯」</span>，與<span class="shu-ming">秉傳</span>所云削瑗國共是一事明矣。而袁<span class="shu-ming">紀</span>載在去年春，與范不同。今從范<span class="shu-ming">書</span>。</span>子弟分封者，悉奪爵土。劉普等貶爲關內侯，尹勳等亦皆奪爵。</p>
<p class="em2 strong" id="online_toc_27"><a class="gg-link" href="#online_toc_27" onclick="return changeColor(this);"></a><span class="yinwen">6</span>帝多內寵，宮女至五六千人，及驅役從使復兼倍於此，<span class="jiazhu">驅役者，嬖倖挾勢驅掠良人，以供掖庭私役者也。從使者，趨勢附力，樂從而爲之使者也。復，扶又翻。</span>而鄧后恃尊驕忌，與帝所幸郭貴人更相譖訴。<span class="jiazhu">更，工衡翻。</span>癸亥，廢皇后鄧氏，送暴室，以憂死。<span class="jiazhu"><span class="shu-ming">漢官儀</span>曰：暴室，在掖庭內，丞一人，主宮中婦人疾病者；其皇后、貴人有罪者，亦就此室。</span>河南尹鄧萬世、虎賁中郎將鄧會皆下獄誅。<span class="jiazhu">下，遐稼翻。</span></p>
<p class="em2 strong" id="online_toc_28"><a class="gg-link" href="#online_toc_28" onclick="return changeColor(this);"></a><span class="yinwen">7</span>護羌校尉段熲擊罕<span class="jiaozhusup">【張：「罕」作「勒」。】</span>姐羌，破之。<span class="jiazhu">姐，且也翻，又音紫。</span></p>
<p class="em2 strong" id="online_toc_29"><a class="gg-link" href="#online_toc_29" onclick="return changeColor(this);"></a><span class="yinwen">8</span>三月，辛巳，赦天下。</p>
<p class="em2 strong" id="online_toc_30"><a class="gg-link" href="#online_toc_30" onclick="return changeColor(this);"></a><span class="yinwen">9</span>宛陵大姓羊元羣罷北海郡，<span class="jiazhu">宛陵縣，屬河南尹。</span>臧汚狼籍；郡舍溷軒有奇巧，<span class="jiazhu">賢曰：溷軒，廁屋。</span>亦載之以歸。河南尹李膺表按其罪；元羣行賂宦官，膺竟反坐。<span class="jiazhu">反坐，按其罪而不得行，反自坐罪。</span>單超弟遷爲山陽太守，以罪繫獄，廷尉馮緄考致其死；<span class="jiazhu">考鞠而致其死罪也。緄，古本翻。</span>中官相黨，共飛章誣緄以罪。中常侍蘇康、管霸，固天下良田美業，<span class="jiazhu">固，障固也。</span>州郡不敢詰，大司農劉祐移書所在，依科品沒入之；帝大怒，與膺、緄俱輸作左校。</p>
<p class="em2 strong" id="online_toc_31"><a class="gg-link" href="#online_toc_31" onclick="return changeColor(this);"></a><span class="yinwen">10</span>夏，四月，甲寅，安陵園寢火。<span class="jiazhu">安陵，惠帝陵也。</span></p>
<p class="em2 strong" id="online_toc_32"><a class="gg-link" href="#online_toc_32" onclick="return changeColor(this);"></a><span class="yinwen">11</span>丁巳，詔壞郡國諸淫祀，<span class="jiazhu">壞，音怪。</span>特留雒陽王渙、密縣卓茂二祠。 </p>
<p class="em2 strong" id="online_toc_33"><a class="gg-link" href="#online_toc_33" onclick="return changeColor(this);"></a><span class="yinwen">12</span>五月，丙戌，太尉楊秉薨。秉爲人，清白寡欲，嘗稱<span class="yinhao">「我有三不惑：酒、色、財也。」</span></p>
<p class="em2 strong" id="online_toc_34"><a class="gg-link" href="#online_toc_34" onclick="return changeColor(this);"></a>秉旣沒，所舉賢良廣陵劉瑜乃至京師上書言：<span class="yinhao">「中官不當比肩裂土，競立胤嗣，繼體傳爵。<span class="jiazhu">順帝陽嘉四年，著令聽中官以養子襲爵。</span>又，嬖女充積，宂食空宮，<span class="jiazhu">無事而食，謂之宂食。宂，而隴翻。</span>傷生費國。又，第舍增多，窮極奇巧，掘山攻石，促以嚴刑。州郡官府，各自考事，姦情賕賂，皆爲吏餌。民愁鬱結，起入賊黨，官輒興兵誅討其罪，貧困之民，或有賣其首級以要酬賞，<span class="jiazhu">要，一遙翻。</span>父兄相代殘身，妻孥相視分裂。又，陛下好微行近習之家，<span class="jiazhu">好，呼到翻。</span>私幸宦者之舍，賓客市買，熏灼道路，因此暴縱，無所不容。惟陛下開廣諫道，<span class="jiazhu">諫道，謂言路也。</span>博觀前古，遠佞邪之人，<span class="jiazhu">遠，于願翻。</span>放鄭、衞之聲，則政致和平，德感祥風矣。」</span><span class="jiazhu"><span class="shu-ming">孝經援神契</span>曰：德至八方，則祥風至。</span>詔特召瑜問災咎之徵。執政者欲令瑜依違其辭，乃更策以他事，瑜復悉心對八千餘言，有切於前。<span class="jiazhu">復，扶又翻；下同。</span>拜爲議郎。</p>
<p class="em2 strong" id="online_toc_35"><a class="gg-link" href="#online_toc_35" onclick="return changeColor(this);"></a><span class="yinwen">13</span>荊州兵朱蓋等叛，與桂陽賊胡蘭等復攻桂陽，太守任胤棄城走，<span class="jiazhu">任，音壬。</span>賊衆遂至數萬。轉攻零陵，太守下邳陳球固守拒之。零陵下溼，編木爲城，<span class="jiazhu">零陵郡，武帝置。宋白曰：郡古理在今全州清湘縣南七十八里，古城存焉。</span>郡中惶恐。掾史白球遣家避難，<span class="jiazhu">難，乃旦翻。</span>球怒曰：<span class="yinhao">「太守分國虎符，受任一邦，豈顧妻孥而沮國威乎！<span class="jiazhu">孥，音奴。沮，在呂翻。</span>復言者斬！」</span>乃弦大木爲弓，羽矛爲矢，引機發之，多所殺傷。<span class="jiazhu">此則今划車弩之類。</span>賊激流灌城，球輒於內因地勢，反決水淹賊，相拒十餘日不能下。時度尙徵還京師，詔以尙爲中郎將，率步騎二萬餘人救球，發諸郡兵幷勢討擊，大破之，斬蘭等首三千餘級，復以尙爲荊州刺史。蒼梧太守張敍爲賊所執，及任胤皆徵棄市。胡蘭餘黨南走蒼梧，交趾刺史張磐擊破之，賊復還入荊州界。度尙懼爲己負，<span class="jiazhu">負，罪負也，懼以不能盡滅羣賊爲罪。</span>乃僞上言蒼梧賊入荊州界，於是徵磐下廷尉。<span class="jiazhu">上，時掌翻。下，遐稼翻。</span>辭狀未正，會赦見原，磐不肯出獄，方更牢持械節。<span class="jiazhu">竹約爲節。械節，亦械之刻約處也。<span class="shu-ming">考異</span>曰：按張磐會赦得原。檢<span class="shu-ming">帝紀</span>，此後未有赦，不知會何赦也？六年三月赦，前此二年；永康元年六月赦，後此二年。今從<span class="shu-ming">帝紀</span>。</span>獄吏謂磐曰：<span class="yinhao">「天恩曠然，而君不出，可乎？」</span>磐曰：<span class="yinhao">「磐備位方伯，<span class="jiazhu">古者，八州八伯。漢州刺史，古方伯之任也。</span>爲尙所枉，受罪牢獄。夫事有虛實，法有是非，磐實不辜，赦無所除；如忍以苟免，永受侵辱之恥，生爲惡吏，死爲敝鬼。乞傳尙詣廷尉，<span class="jiazhu">以傳車召致廷尉也。傳，株戀翻，又直戀翻。</span>面對曲直，足明眞僞。尙不徵者，磐埋骨牢檻，終不虛出，望塵受枉！」</span>廷尉以其狀上，<span class="jiazhu">上，時掌翻。</span>詔書徵尙，到廷尉，辭窮，受罪，以先有功得原。</p>
<p class="em2 strong" id="online_toc_36"><a class="gg-link" href="#online_toc_36" onclick="return changeColor(this);"></a><span class="yinwen">14</span>閏月，甲午，南宮朔平署火。<span class="jiazhu">此朔平司馬署也。<span class="shu-ming">百官志</span>：朔平司馬，主北宮北門。</span></p>
<p class="em2 strong" id="online_toc_37"><a class="gg-link" href="#online_toc_37" onclick="return changeColor(this);"></a><span class="yinwen">15</span>段潁擊破西羌，進兵窮追，展轉山谷間，自春及秋，無日不戰，虜遂敗散，凡斬首二萬三千級，獲生口數萬人，降者萬餘落。<span class="jiazhu">降，戶江翻。</span>封熲都鄕侯。</p>
<p class="em2 strong" id="online_toc_38"><a class="gg-link" href="#online_toc_38" onclick="return changeColor(this);"></a><span class="yinwen">16</span>秋，七月，以太中大夫陳蕃爲太尉。蕃讓於太常胡廣、議郎王暢、弛刑徒李膺，帝不許。</p>
<p class="em2 strong" id="online_toc_39"><a class="gg-link" href="#online_toc_39" onclick="return changeColor(this);"></a>暢，龔之子也；<span class="jiazhu">王龔事安帝爲公。</span>嘗爲南陽太守，疾其多貴戚豪族，下車，奮厲威猛，大姓有犯，或使吏發屋伐樹，堙井夷竈。<span class="jiazhu">破其家業也。</span>功曹張敞奏記諫曰：<span class="yinhao">「文翁、召父、卓茂之徒，<span class="jiazhu">召，讀曰邵。</span>皆以溫厚爲政，流聞後世。發屋伐樹，將爲嚴烈，雖欲懲惡，難以聞遠。<span class="jiazhu">聞，音問。</span>郡爲舊都，侯甸之國，<span class="jiazhu">古者天子之制，規方千里，以爲甸服；又其外五百里，爲侯服。光武起於南陽，其後謂之南都，又於雒陽在侯甸之內，故云然。</span>園廟出於章陵，三后生自新野，<span class="jiazhu">賢曰：南頓君以上四廟在章陵，光烈皇后、和帝陰后、鄧后並新野人。</span>自中興以來，功臣將相，繼世而隆。愚以爲懇懇用刑，不如行恩；孳孳求姦，<span class="jiazhu">孳孳，猶汲汲也。</span>未若禮賢。舜舉皋陶，不仁者遠，<span class="jiazhu"><span class="shu-ming">論語</span>載子夏之言。陶，音遙。</span>化人在德，不在用刑。」</span>暢深納其言，更崇寬政，敎化大行。</p>
<p class="em2 strong" id="online_toc_40"><a class="gg-link" href="#online_toc_40" onclick="return changeColor(this);"></a><span class="yinwen">17</span>八月，戊辰，初令郡國有田者畝斂稅錢。<span class="jiazhu">賢曰：畝十錢也。余據<span class="shu-ming">宦者傳</span>：張讓等說靈帝斂天下田，畝稅十錢，非此時事也，蓋漢田租三十稅一，而計畝斂錢，則自此始。</span></p>
<p class="em2 strong" id="online_toc_41"><a class="gg-link" href="#online_toc_41" onclick="return changeColor(this);"></a><span class="yinwen">18</span>九月，丁未，京師地震。</p>
<p class="em2 strong" id="online_toc_42"><a class="gg-link" href="#online_toc_42" onclick="return changeColor(this);"></a><span class="yinwen">19</span>冬，十月，司空周景免；以太常劉茂爲司空。茂，愷之子也。<span class="jiazhu">劉愷以讓國重於時，位至公。</span></p>
<p class="em2 strong" id="online_toc_43"><a class="gg-link" href="#online_toc_43" onclick="return changeColor(this);"></a><span class="yinwen">20</span>郎中竇武，融之玄孫也，有女爲貴人。采女田聖有寵於帝，帝將立之爲后。司隸校尉應奉上書曰：<span class="yinhao">「母后之重，興廢所因；漢立飛燕，胤祀泯絕。<span class="jiazhu">事見三十三卷哀帝建平元年。</span>宜思<span class="shu-ming">關雎</span>之所求，<span class="jiazhu"><span class="shu-ming">關雎</span>樂得淑女以配君子。</span>遠五禁之所忌。」</span><span class="jiazhu"><span class="shu-ming">韓詩外傳</span>曰：婦人有五不娶：喪婦之長女不娶，爲其不受命也；世有惡疾不娶，棄於天也；世有刑人不娶，棄於人也；亂家女不娶，類不正也；逆家女不娶，廢人倫也。遠，于願翻。</span>太尉陳蕃亦以田氏卑微，竇族良家，爭之甚固。帝不得已，辛巳，立竇貴人爲皇后，拜武爲特進、城門校尉，封槐里侯。</p>
<p class="em2 strong" id="online_toc_44"><a class="gg-link" href="#online_toc_44" onclick="return changeColor(this);"></a><span class="yinwen">21</span>十一月，壬子，黃門北寺火。</p>
<p class="em2 strong" id="online_toc_45"><a class="gg-link" href="#online_toc_45" onclick="return changeColor(this);"></a><span class="yinwen">22</span>陳蕃數言李膺、馮緄、劉祐之枉，<span class="jiazhu">數，所角翻；下同。</span>請加原宥，升之爵任，言及反覆，誠辭懇切，以至流涕；帝不聽。應奉上疏曰：<span class="yinhao">「夫忠賢武將，國之心膂。<span class="jiazhu">將，卽亮翻。</span>竊見左校弛刑徒馮緄、劉祐、李膺等，誅舉邪臣，肆之以法；<span class="jiazhu">賢曰：肆，陳也。</span>陛下旣不聽察，而猥受譖訴，遂令忠臣同愆元惡，自春迄冬，不蒙降恕，遐邇觀聽，爲之歎息。<span class="jiazhu">爲，于僞翻。</span>夫立政之要，記功忘失；是以武帝捨<span class="jiaozhusup">【張：「捨」作「拔」。】</span>安國於徒中，<span class="jiazhu">賢曰：景帝時，韓安國爲梁大夫，坐法抵罪；後梁內史缺，起徒中爲二千石。此言武帝，誤也。</span>宣帝徵張敞於亡命。<span class="jiazhu">事見二十七卷宣帝甘露元年。</span>緄前討蠻荊，均吉甫之功；<span class="jiazhu"><span class="shu-ming">詩</span>曰：顯允方叔，征伐玁狁，蠻荊來威。鄭玄<span class="shu-ming">註</span>云：方叔先與吉甫征伐玁狁，今特征伐蠻荊，皆使來服宣王之威。緄以順帝時討武陵、長沙蠻夷有功，故以吉甫比之。</span>祐數臨督司，有不吐茹之節；<span class="jiazhu">賢曰：謂祐奏梁冀弟旻，又爲司隸校尉，權豪畏之也。<span class="shu-ming">詩</span>曰：柔亦不茹，剛亦不吐。數，所角翻。</span>膺著威幽、幷，遺愛度遼。<span class="jiazhu">膺爲漁陽太守，爲烏桓校尉，皆幽部也，度遼將軍，則屯幷部，是其著威、遺愛之地。</span>今三垂蠢動，王旅未振，乞原膺等，以備不虞。」</span>書奏，乃悉免其刑。久之，李膺復拜司隸校尉。<span class="jiazhu">復，扶又翻；下同。</span>時小黃門張襄弟朔爲野王令，貪殘無道，畏膺威嚴，逃還京師，<span class="jiazhu">野王縣屬河內郡，而河內郡屬司部，畏膺察舉其罪，故逃還京師也。</span>匿於兄家合柱中。<span class="jiazhu">合木爲柱，安足以容人。合柱，謂兩柱相直，兩屋相合處也。</span>膺知其狀，率吏卒破柱取朔，付雒陽獄，受辭畢，卽殺之。讓訴冤於帝，帝召膺，詰以不先請便加誅之意。對曰：<span class="yinhao">「昔仲尼爲魯司寇，七日而誅少正卯。今臣到官已積一旬，私懼以稽留爲愆，不意獲速疾之罪。誠自知釁責，死不旋踵，特乞留五日，尅殄元惡，退就鼎鑊，始生之願也。」</span>帝無復言，顧謂讓曰：<span class="yinhao">「此汝弟之罪，司隸何愆！」</span>乃遣出。自此諸黃門、常侍皆鞠躬屛氣，<span class="jiazhu">屛，必郢翻。</span>休沐不敢出宮省。帝怪問其故，並叩頭泣曰：<span class="yinhao">「畏李校尉。」</span>時朝廷日亂，綱紀頹阤，<span class="jiaozhusup">【章：乙十一行本「阤」作「弛」。】</span><span class="jiazhu">阤，丈爾翻，壞也。</span>而膺獨持風裁，<span class="jiazhu">賢曰：裁，音才代翻。</span>以聲名自高，士有被其容接者，名爲登龍門云。<span class="jiazhu">賢曰：以魚爲喻也。龍門，河水所下之口，在今絳州龍門縣。辛氏<span class="shu-ming">三秦記</span>曰：河津，一名龍門，水險不通，魚鼈之屬莫能上，江海大魚數千，薄集龍門下，不得上，上則爲龍。被，皮義翻。</span></p>
<p class="em2 strong" id="online_toc_46"><a class="gg-link" href="#online_toc_46" onclick="return changeColor(this);"></a><span class="yinwen">23</span>徵東海相劉寬爲尙書令。寬，崎之子也，<span class="jiazhu">劉崎事順帝，爲司徒。崎，丘宜翻。</span>歷典三郡，<span class="jiazhu">賢曰：東海王彊曾孫臻之相也。按<span class="shu-ming">寬傳</span>云：是年自東海相徵爲尙書令，遷南陽太守，典歷三郡。</span>溫仁多恕，雖在倉卒，<span class="jiazhu">卒，讀曰猝。</span>未嘗疾言遽色。吏民有過，但用蒲鞭罰之，<span class="jiazhu">古者鞭用生皮爲之。</span>示辱而已，終不加苦。每見父老，慰以農里之言，少年，勉以孝悌之訓，人皆悅而化之。</p>
<div class="yeartoc" id="year_toc_166"><p class="strong" id="online_toc_47"><a class="gg-link" href="#online_toc_47" onclick="return changeColor(this);"></a><span class="section" id="title-5"><span data-head-description="孝桓皇帝中" data-head-level="h4" data-head-title="延熹九年">九年</span></span><span class="biaozhusup" data-rel="">（丙午、一六六年）</span></p></div>
<p class="em2 strong" id="online_toc_48"><a class="gg-link" href="#online_toc_48" onclick="return changeColor(this);"></a><span class="yinwen">1</span>春，正月，辛卯朔，日有食之。詔公卿、郡國舉至孝。太常趙典所舉荀爽對策曰：<span class="yinhao">「昔者聖人建天地之中而謂之禮，衆禮之中，昏禮爲首。陽性純而能施，陰體順而能化，以禮濟樂，節宣其氣，<span class="jiazhu">爽言正指帝多內寵也。<span class="shu-ming">左傳</span>：晉侯有疾，醫和視之，曰：<span class="yinhao">「疾不可爲也！是謂疾如蠱，非鬼非食，惑以喪志。」</span>公曰：<span class="yinhao">「女不可近乎？」</span>對曰：<span class="yinhao">「節之。先王之樂，所以節百事也。天有六氣，過則爲災，於是乎節宣其氣也。」</span>施，式智翻。</span>故能豐子孫之祥，致老壽之福。及三代之季，淫而無節，陽竭於上，陰隔於下，故周公之戒曰：『時亦罔或克壽。』<span class="jiazhu"><span class="shu-ming">尙書·無逸</span>之辭。</span><span class="shu-ming">傳</span>曰：『𢧵趾適屨，孰云其愚，何與斯人，追欲喪軀。』誠可痛也。<span class="jiazhu">賢曰：適，猶從也，言喪身之愚，甚於𢧵趾也。喪，息浪翻。</span>臣竊聞後宮采女五六千人，從官、侍使復在其外，<span class="jiazhu">從，才用翻。從官，謂後宮有爵秩而常從者。侍使，則侍后妃、貴人左右而給使令，未有爵秩者也。復，扶又翻；下同。</span>空賦不辜之民，以供無用之女，百姓窮困於外，陰陽隔塞于內，<span class="jiazhu">塞，悉則翻。</span>故感動和氣，災異屢臻。臣愚以爲諸未幸御者，一皆遣出，使成妃合，<span class="jiazhu">妃，讀曰配。</span>此誠國家之大福也。」</span>詔拜郎中。</p>
<p class="em2 strong" id="online_toc_49"><a class="gg-link" href="#online_toc_49" onclick="return changeColor(this);"></a><span class="yinwen">2</span>司隸、豫州饑，死者什四五，至有滅戶者。<span class="jiazhu">戶，謂著戶籍於官者也。滅戶，則無老無弱，皆死於饑，無復遺種也。</span></p>
<p class="em2 strong" id="online_toc_50"><a class="gg-link" href="#online_toc_50" onclick="return changeColor(this);"></a><span class="yinwen">3</span>詔徵張奐爲大司農，復以皇甫規代爲度遼將軍。規自以爲連在大位，欲求退避，數上病，不見聽。<span class="jiazhu">數，所角翻。上，時掌翻。</span>會友人喪至，規越界迎之，因令客密告幷州刺史胡芳，言規擅遠軍營，<span class="jiazhu">遠，于願翻。</span>當急舉奏。芳曰：<span class="yinhao">「威明欲避第仕塗，<span class="jiazhu">度遼將軍屯西河界，幷州刺史所部也。皇甫規，字威明。賢曰：言欲歸第，避仕宦之途也。</span>故激發我耳。吾當爲朝廷愛才，<span class="jiazhu">爲，于僞翻。</span>何能申此子計邪！」</span>遂無所問。</p>
<p class="em2 strong" id="online_toc_51"><a class="gg-link" href="#online_toc_51" onclick="return changeColor(this);"></a><span class="yinwen">4</span>夏，四月，濟陰、東郡、濟北、平原河水清。<span class="jiazhu">濟，子禮翻。</span></p>
<p class="em2 strong" id="online_toc_52"><a class="gg-link" href="#online_toc_52" onclick="return changeColor(this);"></a><span class="yinwen">5</span>司徒許栩免；五月，以太常胡廣爲司徒。</p>
<p class="em2 strong" id="online_toc_53"><a class="gg-link" href="#online_toc_53" onclick="return changeColor(this);"></a><span class="yinwen">6</span>庚午，上親祠老子於濯龍宮，以文罽爲壇飾，<span class="jiazhu">罽，居例翻。西夷織毛爲布曰罽。</span>淳金釦器，<span class="jiazhu">釦，去厚翻。<span class="shu-ming">說文</span>：金飾器口。</span>設華蓋之坐，用郊天樂。<span class="jiazhu">史言其非禮。坐，徂臥翻。</span></p>
<p class="em2 strong" id="online_toc_54"><a class="gg-link" href="#online_toc_54" onclick="return changeColor(this);"></a><span class="yinwen">7</span>鮮卑聞張奐去，招結南匈奴及烏桓同叛。六月，南匈奴、烏桓、鮮卑數道入塞，寇掠緣邊九郡。秋，七月，鮮卑復入塞，誘引東羌與共盟詛。<span class="jiazhu">詛，莊助翻。</span>於是上郡沈氐、安定先零諸種<span class="jiazhu">種，章勇翻。</span>共寇武威、張掖，緣邊大被其毒。<span class="jiazhu">被，皮義翻。</span>詔復以張奐爲護匈奴中郎將，以九卿秩<span class="jiazhu">護匈奴中郎將，秩比二千石。九卿，秩中二千石。</span>督幽、幷、涼三州及度遼、烏桓二營，<span class="jiazhu">度遼將軍及護烏桓校尉營也。</span>兼察刺史、二千石能否。</p>
<p class="em2 strong" id="online_toc_55"><a class="gg-link" href="#online_toc_55" onclick="return changeColor(this);"></a><span class="yinwen">8</span>初，帝爲蠡吾侯，受學於甘陵周福，及卽位，擢福爲尙書。時同郡河南尹房植有名當朝，<span class="jiazhu">朝，直遙翻。</span>鄕人爲之謠曰：<span class="yinhao">「天下規矩，房伯武；因師獲印，周仲進。」</span><span class="jiazhu">房植，字伯武。周福，字仲進。</span>二家賓客，互相譏揣，<span class="jiazhu">揣，初委翻。揣，度也，量也；度量其輕重長短而爲譏議也。</span>遂各樹朋徒，漸成尤隙。由是甘陵有南北部，黨人之議自此始矣。</p>
<p class="em2 strong" id="online_toc_56"><a class="gg-link" href="#online_toc_56" onclick="return changeColor(this);"></a>汝南太守宗資以范滂爲功曹，南陽太守成瑨以岑晊爲功曹，<span class="jiazhu">瑨，卽刃翻。晊，音質。</span>皆委心聽任，使之褒善糾違，肅清朝府。<span class="jiazhu">朝，郡朝也。公卿牧守所居皆曰府。朝，直遙翻。</span>滂尤剛勁，疾惡如讎。滂甥李頌，素無行，中常侍唐衡<span class="jiaozhusup">【張：「衡」作「儉」。】</span>以屬資，<span class="jiazhu">行，下孟翻。屬，之欲翻。</span>資用爲吏；滂寢而不召。資遷怒，捶書佐朱零，<span class="jiazhu"><span class="shu-ming">百官志</span>：郡閣下及諸曹各有書佐，幹主文書。</span>零仰曰：<span class="yinhao">「范滂清裁，<span class="jiazhu">賢曰：裁，音才代翻。裁，制也；言其清而有制也。</span>今日寧受笞而死，滂不可違。」</span>資乃止。郡中中人以下，莫不怨之。於是二郡爲謠曰：<span class="yinhao">「汝南太守范孟博，南陽宗資主畫諾；<span class="jiazhu">孟博，范滂字也。諾者，隨言而應，無所違也。畫諾，猶畫可也。</span>南陽太守岑公孝，弘農成瑨但坐嘯。」</span><span class="jiazhu">公孝，岑晊字也。嘯，吟也，言但坐而吟嘯，於郡事無所豫也。</span></p>
<p class="em2 strong" id="online_toc_57"><a class="gg-link" href="#online_toc_57" onclick="return changeColor(this);"></a>太學諸生三萬餘人，郭泰及潁川賈彪爲其冠，<span class="jiazhu">冠，古玩翻。</span>與李膺、陳蕃、王暢更相褒重。<span class="jiazhu">更，工衡翻。</span>學中語曰：<span class="yinhao">「天下模楷，李元禮；不畏強禦，陳仲舉；天下俊秀，王叔茂。」</span><span class="jiazhu">李膺，字元禮，陳蕃，字仲舉，王暢，字叔茂。</span>於是中外承風，競以臧否相尙，<span class="jiazhu">否，音鄙。</span>自公卿以下，莫不畏其貶議，屣履到門。<span class="jiazhu">屣履者，履不躡跟也。</span></p>
<p class="em2 strong" id="online_toc_58"><a class="gg-link" href="#online_toc_58" onclick="return changeColor(this);"></a>宛有富賈張汎者，<span class="jiazhu">宛，於元翻。賈，音古。<span class="shu-ming">考異</span>曰：<span class="shu-ming">陳蕃傳</span>作<span class="yinhao">「張汜」</span>，謝承<span class="shu-ming">書</span>作<span class="yinhao">「張子禁」</span>，今從<span class="shu-ming">岑晊傳</span>。</span>與後宮有親，又善雕鏤玩好之物，頗以賂遺中官，以此得顯位，用勢縱橫。<span class="jiazhu">鏤，郎豆翻。好，呼到翻。遺，于季翻。橫，戶孟翻。</span>岑晊與賊曹史張牧<span class="jiazhu">賊曹，主盜賊事。</span>勸成瑨收捕汎等；旣而遇赦，瑨竟誅之，幷收其宗族賓客，殺二百餘人，後乃奏聞。小黃門晉陽趙津，貪暴放恣，爲一縣巨患。太原太守平原劉瓆<span class="jiazhu">丁度<span class="shu-ming">集韻</span>：瓆，職日翻。</span>使郡吏王允討捕，亦於赦後殺之。於是中常侍侯覽使張汎妻上書訟冤，宦者因緣譖訴瑨、瓆。帝大怒，徵瑨、瓆，皆下獄。<span class="jiazhu">下，遐稼翻。</span>有司承旨，奏瑨、瓆罪當棄市。</p>
<p class="em2 strong" id="online_toc_59"><a class="gg-link" href="#online_toc_59" onclick="return changeColor(this);"></a>山陽太守翟超<span class="jiazhu">翟，萇伯翻。</span>以郡人張儉爲東部督郵。侯覽家在防東，<span class="jiazhu"><span class="shu-ming">百官志</span>：郡有五部督郵，監屬縣。<span class="shu-ming">郡國志</span>：防東縣，屬山陽郡。賢曰：故城在今兗州金鄕縣南。</span>殘暴百姓；覽喪母還家，<span class="jiazhu">喪，息浪翻。</span>大起塋冢。<span class="jiazhu">塋，音營。</span>儉舉奏覽罪，而覽伺候遮𢧵，<span class="jiazhu">𢧵，昨結翻。後乃作截。</span>章竟不上。<span class="jiazhu">上，時掌翻。</span>儉遂破覽冢宅，藉沒資財，具奏其狀，復不得御。<span class="jiazhu">復，扶又翻。御，進也，謂其奏不得進也。<span class="shu-ming">考異</span>曰：袁<span class="shu-ming">紀</span>：<span class="yinhao">「儉行部下平陵，逢覽母。儉按劍怒曰：『何等女子干督郵，此非賊邪！』使吏卒收覽母，殺之，追擒覽家屬、賓客，死者百餘人，皆僵尸道路，伐其園宅，井堙木刊，雞犬器物，悉無［餘］類。」</span><span class="shu-ming">苑康傳</span>亦云：<span class="yinhao">「覽喪母還家。」</span><span class="shu-ming">陳蕃傳</span>云：<span class="yinhao">「翟超沒入侯覽財產、坐髡鉗。」</span>皆不云儉殺其母。若果殺之，則苑康不止徙日南也。<span class="shu-ming">侯覽傳</span>又云：<span class="yinhao">「建寧二年喪母」</span>，蓋以誅黨人在其年，致此誤耳。</span>徐璜兄子宣爲下邳令，暴虐尤甚。嘗求故汝南太守李暠女不能得，<span class="jiazhu">暠，古老翻。</span>遂將吏卒至暠家，載其女歸，戲射殺之。<span class="jiazhu">將，卽亮翻。射，而亦翻。</span>東海相汝南黃浮聞之，收宣家屬，無少長，悉考之。<span class="jiazhu">少，詩照翻。長，知兩翻。</span>掾史以下固爭，浮曰：<span class="yinhao">「徐宣國賊，今日殺之，明日坐死，足以暝目矣！」</span>卽案宣罪棄市，暴其尸。<span class="jiazhu">暴，步木翻。</span>於是宦官訴冤於帝，帝大怒，超、浮並坐髡鉗，輸作左校。<span class="jiazhu">校，戶敎翻。</span></p>
<p class="em2 strong" id="online_toc_60"><a class="gg-link" href="#online_toc_60" onclick="return changeColor(this);"></a>太尉陳蕃、司空劉茂共諫，請瑨、瓆、超、浮等罪；<span class="jiazhu"><span class="shu-ming">考異</span>曰：<span class="shu-ming">陳蕃傳</span>又有司徒劉矩，按時胡廣爲司徒，非矩也。</span>帝不悅。有司劾奏之，茂不敢復言。<span class="jiazhu">劾，戶槪翻，又戶得翻。復，扶又翻；下同。</span>蕃乃獨上疏曰：<span class="yinhao">「今寇賊在外，四支之疾；內政不理，心腹之患。臣寢不能寐，食不能飽，實憂左右日親，忠言日疏，內患漸積，外難方深。<span class="jiazhu">難，乃旦翻。</span>陛下超從列侯，繼承天位，<span class="jiazhu">賢曰：言帝以蠡吾侯卽位。</span>小家畜產百萬之資，子孫尙恥愧失其先業，況乃產兼天下，受之先帝，而欲懈怠以自輕忽乎！誠不愛己，不當念先帝得之勤苦邪！前梁氏五侯，毒徧海內，天啓聖意，收而戮之。<span class="jiazhu">賢曰：五侯，謂胤、讓、淑、忠、戟，與冀同時誅，事見<span class="shu-ming">冀傳</span>。</span>天下之議，冀當小平；明鑒未遠，覆車如昨，而近習之權，復相扇結。小黃門趙津、大猾張汎等，肆行貪虐，姦媚左右。前太原太守劉瓆、南陽太守成瑨糾而戮之，雖言赦後不當誅殺，原其誠心，在乎去惡，<span class="jiazhu">去，羌呂翻。</span>至於陛下，有何悁悁！<span class="jiazhu"><span class="shu-ming">說文</span>曰：悁悁，恚忿也。悁，縈年翻。</span>而小人道長，熒惑聖聽，遂使天威爲之發怒，<span class="jiazhu">長，知兩翻。爲，于僞翻。</span>必加刑譴，已爲過甚，況乃重罰令伏歐刀乎！又，前山陽太守翟超、東海相黃浮，奉公不橈，疾惡如讎，超沒侯覽財物，浮誅徐宣之罪，並蒙刑坐，不逢赦恕。覽之從橫，<span class="jiazhu">從，子用翻。橫，戶孟翻。</span>沒財已幸；宣犯釁過，死有餘辜。昔丞相申屠嘉召責鄧通，雒陽令董宣折辱公主，而文帝從而請之，光武加以重賞，<span class="jiazhu">申屠嘉事見十四卷文帝後二年，董宣事見四十三卷光武建武十九年。</span>未聞二臣有專命之誅。而今左右羣豎，惡傷黨類，<span class="jiazhu">惡，烏路翻。</span>妄相交構，致此刑譴，聞臣是言，當復嗁訴。陛下深宜割塞近習與政之源，<span class="jiazhu">嗁，與啼同。塞，悉則翻。與，讀曰豫。</span>引納尙書朝省之士，<span class="jiazhu">朝，直遙翻。</span>節練清高，斥黜佞邪。如是天和於上，地洽於下，休禎符瑞，豈遠乎哉！」</span>帝不納。宦官由此疾蕃彌甚，選舉奏議，輒以中詔譴卻，長史以下多至抵罪，猶以蕃名臣，不敢加害。</p>
<p class="em2 strong" id="online_toc_61"><a class="gg-link" href="#online_toc_61" onclick="return changeColor(this);"></a>平原襄楷詣闕上疏曰：<span class="yinhao">「臣聞皇天下言，以文象設敎。臣竊見太微，天廷五帝之坐，而金、火罰星揚光其中，<span class="jiazhu"><span class="shu-ming">天文志</span>：太微，天子庭也，五帝之坐也。賢曰：太白，金也；熒惑，火也。<span class="shu-ming">天文志</span>曰：逆夏令，傷火氣，罰見熒惑；逆秋令，傷金氣，罰見太白；故金火並爲罰星也。坐，徂臥翻。</span>於占，天子凶；又俱入房、心，<span class="jiazhu"><span class="shu-ming">天文志</span>：房四星爲明堂，天子布政之宮也。心三星，天王正位也：中星曰明堂，天子位焉；前星爲太子，後星爲庶子。</span>法無繼嗣。前年冬大寒，殺鳥獸，害魚鼈，城傍竹柏之葉有傷枯者。<span class="jiazhu"><span class="shu-ming">續漢志</span>曰：延熹七年，雒陽城旁竹柏葉有傷枯者。<span class="shu-ming">考異</span>曰：<span class="shu-ming">帝紀</span>此年十二月書<span class="yinhao">「雒城傍竹柏枯傷」</span>，誤也。</span>臣聞於師曰：『柏傷竹枯，不出二年，天子當之。』今自春夏以來，連有霜雹及大雨雷電，臣作威作福，刑罰急刻之所感也。太原太守劉瓆，南陽太守成瑨，志除姦邪，其所誅翦，皆合人望。而陛下受閹豎之譖，乃遠加考逮。三公上書乞哀瓆等，不見採察而嚴被譴讓，憂國之臣，將遂杜口矣。臣聞殺無罪，誅賢者，禍及三世。<span class="jiazhu">黃石公<span class="shu-ming">三略</span>曰：傷賢者，殃及三世。蔽賢者，身當其害。達賢者，福流子孫。疾賢者，名不全。</span>自陛下卽位以來，頻行誅罰，梁、寇、孫、鄧並見族滅，<span class="jiazhu">賢曰：梁冀、寇榮、孫壽、鄧萬世等也。</span>其從坐者又非其數。李雲上書，明主所不當諱；杜衆乞死，諒以感悟聖朝；會無赦宥而幷被殘戮，天下之人咸知其冤，<span class="jiazhu">事見上卷二年。被，皮義翻。</span>漢興以來，未有拒諫誅賢，用刑太深如今者也！昔文王一妻，誕致十子；<span class="jiazhu"><span class="shu-ming">史記</span>：太姒，文王正妃也，其長子伯邑考，次武王發，次管叔鮮，次周公旦，次蔡叔度，次曹叔振鐸，次成叔武，次霍叔處，次康叔封，次聃季載，同母兄弟十人。</span>今宮女數千，未聞慶育，宜脩德省刑以廣<span class="shu-ming">螽斯</span>之祚。<span class="jiazhu"><span class="shu-ming">螽斯</span>，言后妃不妬忌，子孫衆多也。</span>按春秋以來，及古帝王，未有河清。臣以爲河者，諸侯位也。<span class="jiazhu"><span class="shu-ming">孝經援神契</span>曰：五嶽視三公，四瀆視諸侯。</span>清者，屬陽；濁者，屬陰。河當濁而反清者，陰欲爲陽，諸侯欲爲帝也。京房<span class="shu-ming">易傳</span>曰：『河水清，天下平。』今天垂異，地吐妖，人癘疫，三者並時而有河清，猶春秋麟不當見而見，孔子書之以爲異也。<span class="jiazhu"><span class="shu-ming">公羊傳</span>：西狩獲麟，有以告者，孔子曰：<span class="yinhao">「孰爲來哉，孰爲來哉！」</span>蓋以爲異也。見，賢遍翻。</span>願賜清閒，極盡所言。」</span>書奏，不省。<span class="jiazhu">閒，讀曰閑。省，悉井翻。</span></p>
<p class="em2 strong" id="online_toc_62"><a class="gg-link" href="#online_toc_62" onclick="return changeColor(this);"></a>十餘日，復上書曰：<span class="yinhao">「臣聞殷紂好色，妲己是出；<span class="jiazhu">好，呼到翻；下同。殷紂冒色，有蘇氏以妲己女之。妲，當割翻。</span>葉公好龍，眞龍游廷。<span class="jiazhu">葉公子高好龍，天龍聞而降之，窺頭於牖。</span>今黃門、常侍，天刑之人，<span class="jiazhu">謂已受熏腐之刑，得罪於天者也。</span>陛下愛待，兼倍常寵，係<span class="jiaozhusup">【張：「係」作「繼」。】</span>嗣未兆，豈不爲此！<span class="jiazhu">爲，于僞翻。</span>又聞宮中立黃、老、浮屠之祠，<span class="jiazhu">賢曰：浮屠，卽佛陀，聲之轉耳，謂佛也。</span>此道清虛，貴尙無爲，好生惡殺，省慾去奢。<span class="jiazhu">惡，烏路翻。去，羌呂翻。</span>今陛下耆欲不去，<span class="jiazhu">耆，讀曰嗜。</span>殺罰過理，旣乖其道，豈獲其祚哉！浮屠不三宿桑下，不欲久生恩愛，精之至也；<span class="jiazhu">賢曰：言浮屠之人，寄桑下者，不經三宿，便卽移去，示無愛戀之心也。</span>其守一如此，乃能成道。今陛下淫女豔婦，極天下之麗，甘肥飲美，單天下之味，<span class="jiazhu">單，與殫同。</span>柰何欲如黃、老乎！」</span>書上，卽召入，詔尙書問狀。楷言：<span class="yinhao">「古者本無宦臣，武帝末數游後宮，始置之耳。」</span><span class="jiazhu">數，所角翻。</span>尙書承旨，<span class="jiazhu">承旨，謂承宦官風指也。</span>奏：<span class="yinhao">「楷不正辭理，而違背經藝，假借星宿，<span class="jiazhu">背，蒲妹翻。宿，音秀。</span>造合私意，<span class="jiazhu">合，音閤，牽合也。</span>誣上罔事，請下司隸正楷罪法，<span class="jiazhu">下，遐稼翻。</span>收送雒陽獄。」</span>帝以楷言雖激切，然皆天文恆象之數，故不誅；猶司寇論刑。<span class="jiazhu">司寇二歲刑也。</span>自永平以來，臣民雖有習浮屠術者，而天子未之好；至帝，始篤好之，<span class="jiazhu">好，呼到翻。</span>常躬自禱祠，由是其法浸盛，故楷言及之。</p>
<p class="em2 strong" id="online_toc_63"><a class="gg-link" href="#online_toc_63" onclick="return changeColor(this);"></a>符節令汝南蔡衍、<span class="jiazhu"><span class="shu-ming">百官志</span>：符節令，秩六百石，爲符節臺率，主符節事，屬少府。</span>議郎劉瑜表救成瑨、劉瓆，言甚切厲，亦坐免官。瑨、瓆竟死獄中。瑨、瓆素剛直，有經術，知名當時，故天下惜之。岑晊、張牧逃竄獲免。</p>
<p class="em2 strong" id="online_toc_64"><a class="gg-link" href="#online_toc_64" onclick="return changeColor(this);"></a>晊之亡也，親友競匿之；賈彪獨閉門不納，時人望之。<span class="jiazhu">賢曰：望，怨也；余謂望，責望也。</span>彪曰：<span class="yinhao">「<span class="shu-ming">傳</span>言『相時而動，無累後人。』<span class="jiazhu"><span class="shu-ming">左傳</span>之文。相，息亮翻。累，力瑞翻。</span>公孝以要君致釁，<span class="jiazhu">要，一遙翻。</span>自遺其咎，<span class="jiazhu">遣，于季翻。</span>吾已不能奮戈相待，反可容隱之乎！」</span>於是咸服其裁正。彪嘗爲新息長，<span class="jiazhu">新息縣，屬汝南郡。賢曰：今豫州縣。長，知兩翻。</span>小民困貧，多不養子；彪嚴爲其制，與殺人同罪。城南有盜劫害人者，北有婦人殺子者，彪出按驗，掾吏欲引南；<span class="jiazhu">引南者，引車南行者。</span>彪怒曰：<span class="yinhao">「賊寇害人，此則常理；母子相殘，逆天違道！」</span>遂驅車北行，按致其罪。城南賊聞之，亦面縛自首。<span class="jiazhu">首，式救翻。</span>數年間，人養子者以千數。曰：<span class="yinhao">「此賈父所生也。」</span>皆名之爲賈。</p>
<p class="em2 strong" id="online_toc_65"><a class="gg-link" href="#online_toc_65" onclick="return changeColor(this);"></a><span class="yinwen">9</span>河南<span class="jiaozhusup">【章：乙十六行本「南」作「內」；乙十一行本同；孔本同；張校同。】</span>張成，善風角，<span class="jiazhu">賢曰：風角，謂候四方四隅之風，以占吉凶也。</span>推占當赦，敎子殺人。司隸李膺督促收捕，旣而逢宥獲免；膺愈懷憤疾，竟按殺之。<span class="jiazhu"><span class="shu-ming">考異</span>曰：<span class="shu-ming">黨錮傳</span>云<span class="yinhao">「膺爲河南尹」</span>，按膺此事非作尹時也。</span>成素以方伎交通宦官，<span class="jiazhu">伎，渠綺翻。</span>帝亦頗訊其占；<span class="jiazhu">訊，問也。</span>宦官敎成弟子牢脩上書，告<span class="yinhao">「膺等養太學游士，交結諸郡生徒，更相驅馳，共爲部黨，誹訕朝廷，<span class="jiazhu">更，工衡翻。<span class="shu-ming">說文</span>曰：誹，謗也。<span class="shu-ming">蒼頡篇</span>：誹，非也。</span>疑亂風俗。」</span><span class="jiazhu"><span class="shu-ming">考異</span>曰：袁<span class="shu-ming">紀</span>作<span class="yinhao">「牢順」</span>，今從范<span class="shu-ming">書</span>。</span>於是天子震怒，班下郡國，<span class="jiazhu">下，遐稼翻；下同。</span>逮捕黨人，布告天下，使同忿疾。案經三府，<span class="jiazhu">案，文案也，以考驗爲義。</span>太尉陳蕃卻之曰：<span class="yinhao">「今所按者，皆海內人譽，憂國忠公之臣，此等猶將十世宥也，<span class="jiazhu"><span class="shu-ming">左傳</span>：晉范宣子囚叔向。祁奚見宣子曰：<span class="yinhao">「謀而鮮過，惠訓不倦者，叔向有焉，猶將十世宥之，以勸能者。」</span></span>豈有罪名不章而致收掠者乎！」</span><span class="jiazhu">掠，音亮。</span>不肯平署。<span class="jiazhu">賢曰：平署，猶連署也。</span>帝愈怒，遂下膺等於黃門北寺獄，<span class="jiazhu">時宦官專權，置黃門北寺獄，自武帝以來，中都官詔獄所未有也。下，遐嫁翻。</span>其辭所連及，太僕潁川杜密、御史中丞陳翔及陳寔、范滂之徒二百餘人。或逃遁不獲，皆懸金購募，使者四出相望。陳寔曰：<span class="yinhao">「吾不就獄，衆無所恃。」</span>乃自往請囚。范滂至獄，獄吏謂曰：<span class="yinhao">「凡坐繫者，皆祭皋陶。」</span>滂曰：<span class="yinhao">「皋陶，古之直臣，知滂無罪，將理之於帝；<span class="jiazhu">賢曰：帝，謂天也。陶，音遙。</span>如有其罪，祭之何益！」</span>衆人由此亦止。陳蕃復上書極諫，<span class="jiazhu">復，扶又翻。</span>帝諱其言切，託以蕃辟召非其人，策免之。<span class="jiazhu"><span class="shu-ming">考異</span>曰：袁<span class="shu-ming">紀</span>，李膺下獄在九月。范<span class="shu-ming">書</span>，蕃免在七月。<span class="shu-ming">蕃傳</span>：<span class="yinhao">「上書極諫曰：『膺等或禁錮閉隔，或死徙非所』云云。」</span>按膺等赦出在明年六月，再下獄死徙在建寧二年十月。蕃旣以此年七月免，則<span class="shu-ming">蕃傳</span>所云，疑非蕃書也。又袁<span class="shu-ming">紀</span>無陳蕃免事。靈帝卽位，以太尉陳蕃爲太傅。按蕃免後有太尉周景。蓋袁<span class="shu-ming">紀</span>誤也。</span></p>
<p class="em2 strong" id="online_toc_66"><a class="gg-link" href="#online_toc_66" onclick="return changeColor(this);"></a>時黨人獄所染逮者，皆天下名賢，<span class="jiazhu">染，謂獄辭所汙染也。逮，謂連及也。</span>度遼將軍皇甫規，自以西州豪桀，恥不得與，<span class="jiazhu">與，讀曰預。</span>乃自上言：<span class="yinhao">「臣前薦故大司農張奐，是附黨也。又，臣昔論輸左校時，太學生張鳳等上書訟臣，是爲黨人所附也，<span class="jiazhu">薦張奐事見上卷六年。張鳳上書事見五年。</span>臣宜坐之。」</span>朝廷知而不問。</p>
<p class="em2 strong" id="online_toc_67"><a class="gg-link" href="#online_toc_67" onclick="return changeColor(this);"></a>杜密素與李膺名行相次，<span class="jiazhu">行，下孟翻；下同。</span>時人謂之李、杜，故同時被繫。密嘗爲北海相，行春，到高密，<span class="jiazhu"><span class="shu-ming">百官志</span>：凡郡國守相，常以春行所主縣，勸民農桑，振救乏絕。高密縣，屬北海國。</span>見鄭玄爲鄕嗇夫，知其異器，卽召署郡職，遂遣就學，卒成大儒。<span class="jiazhu">卒，子恤翻。</span>後密去官還家，每謁守令，多所陳託。同郡劉勝，亦自蜀郡告歸鄕里，閉門掃軌，<span class="jiazhu">賢曰：軌，車迹也，言絕人事。</span>無所干及。太守王昱謂密曰：<span class="yinhao">「劉季陵清高士，<span class="jiazhu">劉勝，字季陵。</span>公卿多舉之者。」</span>密知昱以激己，對曰：<span class="yinhao">「劉勝位爲大夫，見禮上賓，<span class="jiazhu">位爲大夫，謂在朝列也；見禮上賓，謂郡守接遇之也。</span>而知善不薦，聞惡無言，隱情惜己，自同寒蟬，<span class="jiazhu">賢曰：寒蟬，謂寂默也。<span class="shu-ming">楚辭</span>曰：悲哉秋之爲氣也，蟬寂漠而無聲。</span>此罪人也。今志義力行之賢而密達之，違道失節之士而密糾之，使明府賞刑得中，令問休揚，不亦萬分之一乎！」</span>昱慚服，待之彌厚。</p>
<p class="em2 strong" id="online_toc_68"><a class="gg-link" href="#online_toc_68" onclick="return changeColor(this);"></a><span class="yinwen">10</span>九月，以光祿勳周景爲太尉。</p>
<p class="em2 strong" id="online_toc_69"><a class="gg-link" href="#online_toc_69" onclick="return changeColor(this);"></a><span class="yinwen">11</span>司空劉茂免；冬，十二月，以光祿勳汝南宣酆爲司空。<span class="jiazhu"><span class="shu-ming">姓譜</span>：宣以諡爲氏。</span></p>
<p class="em2 strong" id="online_toc_70"><a class="gg-link" href="#online_toc_70" onclick="return changeColor(this);"></a><span class="yinwen">12</span>以越騎校尉竇武爲城門校尉。武在位，多辟名士，清身疾惡，禮賂不通；妻子衣食裁充足而已，得兩宮賞賜，<span class="jiazhu">兩宮，謂天子及皇后。</span>悉散與太學諸生及匄施貧民，<span class="jiazhu">匄，居太翻，與也。施，式豉翻。</span>由是衆譽歸之。</p>
<p class="em2 strong" id="online_toc_71"><a class="gg-link" href="#online_toc_71" onclick="return changeColor(this);"></a><span class="yinwen">13</span>匈奴烏桓聞張奐至，皆相率還降，<span class="jiazhu">降，戶江翻。</span>凡二十萬口；奐但誅其首惡，餘皆慰納之，唯鮮卑出塞去。朝廷患檀石槐不能制，遣使持印綬封爲王，欲與和親。檀石槐不肯受，而寇抄滋甚；<span class="jiazhu">抄，楚交翻。</span>自分其地爲三部：從右北平以東至遼東，接夫餘、濊貊二十餘邑，爲東部；<span class="jiazhu">夫，音扶。濊，音穢。貊，莫百翻。</span>從右北平以西，至上谷十餘邑，爲中部；從上谷以西至敦煌、烏孫二十餘邑，爲西部：各置大人領之。<span class="jiazhu">觀此，則夷狄亦有邑居矣。檀石槐蓋盡有匈奴故地。敦，徒門翻。</span></p>
</div></body></html>