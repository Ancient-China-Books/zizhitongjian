<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第三十五・漢紀二十七・孝哀皇帝下・孝平皇帝上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀二十七">漢紀二十七</span></span></h1>
<p id="online_toc_0"><a class="gg-link" href="#online_toc_0"></a><span class="jiazhu">起屠維協洽<span class="biaozhusup" data-rel="">（己未）</span>，盡玄黓閹茂<span class="biaozhusup" data-rel="">（壬戌）</span>，凡四年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝哀皇帝下">孝哀皇帝下</span></span></h5>
<div class="yeartoc" id="year_toc_02"><p class="strong" id="online_toc_1"><a class="gg-link" href="#online_toc_1"></a><span class="section" id="title-3"><span data-head-description="孝哀皇帝下" data-head-level="h4" data-head-title="元壽元年">元壽元年</span></span><span class="biaozhusup" data-rel="">（己未、前二年）</span></p></div>
<p class="em2 strong" id="online_toc_2"><a class="gg-link" href="#online_toc_2"></a><span class="yinwen">1</span>春，正月，辛丑朔，<span class="jiazhu"><span class="shu-ming">考異</span>曰：荀<span class="shu-ming">紀</span>云<span class="yinhao">「辛卯朔」</span>，誤。</span>詔將軍、中二千石舉明習兵法者各一人，因就拜孔鄕侯傅晏爲大司馬、衞將軍，陽安侯丁明爲大司馬、票騎將軍。<span class="jiazhu">用息夫躬之言也。票，頻妙翻。</span></p>
<p class="em2 strong" id="online_toc_3"><a class="gg-link" href="#online_toc_3"></a><span class="yinwen">2</span>是日，日有食之。上詔公卿大夫悉心陳過失；又令舉賢良方正能直言者各一人。大赦天下。</p>
<p class="em2 strong" id="online_toc_4"><a class="gg-link" href="#online_toc_4"></a>丞相嘉奏封事曰：<span class="yinhao">「孝元皇帝奉承大業，溫恭少欲，<span class="jiazhu">少，詩沼翻；下同。</span>都內錢四十萬萬。<span class="jiazhu"><span class="shu-ming">百官表</span>：大司農有都內令、丞。</span>嘗幸上林，後宮馮貴人從臨獸圈，猛獸驚出，貴人前當之，<span class="jiazhu">卽二十九卷建昭元年事也。圈，求遠翻。</span>元帝嘉美其義，賜錢五萬。<span class="jiazhu">師古曰：言此事雖嘉其義而賞亦不多。</span>掖庭見親，有加賞賜，屬其人勿衆謝。<span class="jiazhu">師古曰：掖庭宮人有親戚來見而帝賜之者，屬其家勿使於衆人中謝也。見，賢遍翻；下見錢同。屬，音之欲翻。余謂有見親幸者，加之賞賜，則屬其人勿於衆中謝也。</span>示平惡偏，<span class="jiazhu">惡，烏路翻。</span>重失人心，賞賜節約。是時外戚貲千萬者少耳，故少府、水衡見錢多也。<span class="jiazhu">少府掌禁錢。水衡都尉有鍾官辨銅令、丞，掌鑄錢。師古曰：見在之錢也。</span>雖遭初元、永光凶年饑饉，加以西羌之變，<span class="jiazhu">永光二年，隴西羌反。</span>外奉師旅，內振貧民，終無傾危之憂，以府臧內充實。<span class="jiazhu">臧，讀藏，音徂浪翻。</span>孝成皇帝時，諫臣多言燕出之害，<span class="jiazhu">師古曰：燕出，謂微行也。</span>及女寵專愛，耽於酒色，損德傷年，其言甚切，然終不怨怒也。寵臣淳于長、張放、史育，育數貶退，家貲不滿千萬，放斥逐就國，<span class="jiazhu">事見三十三卷成帝綏和二年。數，所角翻。</span>長榜死於獄，<span class="jiazhu">事見三十二卷綏和元年。榜，音彭。</span>不以私愛害公義，故雖多內譏，朝廷安平，<span class="jiazhu">師古曰：言雖有好內之譏而不害政也。</span>傳業陛下。</span></p>
<p class="em2 strong" id="online_toc_5"><a class="gg-link" href="#online_toc_5"></a><span class="yinhao">陛下在國之時，好<span class="shu-ming">詩</span>、<span class="shu-ming">書</span>，<span class="jiazhu">好，呼到翻。</span>上儉節，徵來，所過道上稱誦德美，此天下所以回心也。<span class="jiazhu">師古曰：望爲治也。余謂回心者，回其戴成帝之心而戴哀帝也。</span>初卽位，易帷帳，去錦繡，<span class="jiazhu">去，羌呂翻。</span>乘輿席緣綈繒而已。<span class="jiazhu">乘，繩證翻。緣，俞絹翻。師古曰：綈，厚繒也，音徒奚翻。繒，慈陵翻。</span>共皇寢廟比當作，<span class="jiazhu">共，音恭。比，近也，音毗至翻。</span>憂閔元元，惟用度不足，<span class="jiazhu">師古曰：惟，思也。</span>以義割恩，輒且止息，今始作治。<span class="jiazhu">治，直之翻；下同。</span>而駙馬都尉董賢亦起官寺上林中，又爲賢治大第，開門鄕北闕，<span class="jiazhu">爲，于僞翻。鄕，讀曰嚮；下獨鄕同。</span>引王渠灌園池，<span class="jiazhu">蘇林曰：王渠，官渠也；猶今御渠也。晉灼曰：渠名也，在城東覆盎門外。師古曰：晉說是。</span>使者護作，賞賜吏卒，甚於治宗廟。<span class="jiazhu">師古曰：護，監視也。</span>賢母病，長安廚給祠具，<span class="jiazhu">師古曰：長安有廚官，主爲官食。</span>道中過者皆飲食。<span class="jiazhu">如淳曰：禱於道中，故行人皆得飲食。余謂若據文理，則飲，音於禁翻；食，讀曰飤。</span>爲賢治器，器成，奏御乃行，或物好，特賜其工；自貢獻宗廟、三宮，猶不至此。<span class="jiazhu">師古曰：三宮，天子、太后、皇后也。原父曰：是時太皇太后稱長信宮，傅太后稱永信宮，而丁姬稱中安宮，故以三宮爲言。余按此時丁姬死矣，三宮蓋謂長信、永信及趙太后宮也。</span>賢家有賓婚及見親，諸官並共，<span class="jiazhu">師古曰：見親，親戚相見也。並共，言百官各以所掌事及財物就供之。共，讀曰供。</span>賜及倉頭、奴婢人十萬錢。使者護視、發取市物，百賈震動，<span class="jiazhu">師古曰：賈，謂販賣之人也。言百賈者，非一之稱也。賈，音古。</span>道路讙譁，<span class="jiazhu">讙，許元翻。</span>羣臣惶惑。詔書罷苑，而以賜賢二千餘頃，均田之制從此墮壞。<span class="jiazhu">孟康曰：自公卿以下至于吏民，名曰均田，皆有頃數，於品制中令均等。今賜賢二千餘頃，則壞其制也。師古曰：墮，音火規翻。均田，見三十三卷綏和二年。</span>奢僭放縱，變亂陰陽，災異衆多，百姓訛言，持籌相驚，<span class="jiazhu">師古曰：言行西王母籌也。</span>天惑其意，不能自止。陛下素仁智愼事，今而有此大譏。</span></p>
<p class="em2 strong" id="online_toc_6"><a class="gg-link" href="#online_toc_6"></a><span class="yinhao">孔子曰：『危而不持，顚而不扶，則將安用彼相矣！』<span class="jiazhu">師古曰：<span class="shu-ming">論語</span>：季氏將伐顓臾，冉有、季路見於孔子。孔子以此言責之，以其不匡諫也。相，息亮翻。</span>臣嘉幸得備位，竊內悲傷不能通愚忠之信；身死有益於國，不敢自惜。唯陛下愼己之所獨鄕，察衆人之所共疑！往者<span class="jiaozhusup">【章：甲十六行本「者」下有「寵臣」二字；乙十一行本同；張校同。】</span>鄧通、韓嫣，驕貴失度，逸豫無厭，小人不勝情欲，卒陷罪辜，亂國亡軀，不終其祿，<span class="jiazhu">鄧通幸於文帝，賜以蜀嚴道銅山。景帝立，人告通盜出徼外鑄錢，沒入其家，卒以餓死。韓嫣幸於武帝，出入永巷不禁，以姦聞，賜死。嫣，音偃。厭，於鹽翻。勝，音升。卒，子恤翻。</span>所謂『愛之適足以害之』者也！宜深覽前世，以節賢寵，全安其命。」</span>上由是於嘉浸不說。<span class="jiazhu">爲嘉死不以罪張本。說，讀曰悅。</span></p>
<p class="em2 strong" id="online_toc_7"><a class="gg-link" href="#online_toc_7"></a>前涼州刺史杜鄴以方正對策曰：<span class="yinhao">「臣聞陽尊陰卑，天之道也。是以男雖賤，各爲其家陽；女雖貴，猶爲其國陰。故禮明三從之義，<span class="jiazhu">師古曰：謂婦人在家從父，旣嫁從夫，夫死從子。</span>雖有文母之德，必繫於子。<span class="jiazhu">師古曰：文母，文王之妃太姒也。仲馮曰：文母，文王之母也，所謂繫於子也，何預太姒！余謂劉說是。<span class="shu-ming">詩</span>曰：思齊太任，文王之母。</span>昔鄭伯隨姜氏之欲，終有叔段篡國之禍；<span class="jiazhu"><span class="shu-ming">左傳</span>：鄭武姜生莊公及共叔段，惡莊公而愛段，爲之請京，使居之。祭仲諫曰：<span class="yinhao">「國之害也。」</span>公曰：<span class="yinhao">「姜氏欲之，焉辟害！」</span>段繕甲兵，具卒乘，將襲鄭，莊公克之。</span>周襄王內迫惠后之難，而遭居鄭之危。<span class="jiazhu"><span class="shu-ming">史記</span>：周惠王二子，長襄王，次叔帶。惠后愛叔帶，襄王旣立，叔帶召狄人，狄人伐周，王御士將禦之。王曰：<span class="yinhao">「先后其謂我何！」</span>乃出居于鄭。難，乃旦翻。</span>漢興，呂太后權私親屬，幾危社稷。<span class="jiazhu">事見<span class="shu-ming">高后紀</span>。幾，居依翻。</span>竊見陛下約儉正身，欲與天下更始，<span class="jiazhu">更，工衡翻。</span>然嘉瑞未應，而日食、地震。案<span class="shu-ming">春秋</span>災異，以指象爲言語。<span class="jiazhu">師古曰：謂天不言，但以景象指意告諭人。</span>日食，明陽爲陰所臨。<span class="jiazhu">日者，陽宗。陰盛陽微，日爲所揜而食，是爲陰所臨也。</span>坤以法地，爲土，爲母，以安靜爲德；震，不陰之效也。<span class="jiazhu">師古曰：言地當安靜，而今乃震，是爲不遵陰道也。</span>占象甚明，臣敢不直言其事！昔曾子問從令之義，孔子曰：『是何言與！』<span class="jiazhu">師古曰：曾子問：<span class="yinhao">「從父之令，可謂孝乎！」</span>孔子非之。事見<span class="shu-ming">孝經</span>。與，讀曰歟。</span>善閔子騫守禮不苟從親，所行無非理<span class="jiaozhusup">【張：「理」作「禮」。】</span>者，故無可間也。<span class="jiazhu">師古曰：<span class="shu-ming">論語</span>稱孔子曰：<span class="yinhao">「孝哉閔子騫，人不間於其父母兄弟之言！」</span>是也。間，音居莧翻。</span>今諸外家昆弟，無賢不肖，並侍帷幄，布在列位，<span class="jiazhu">師古曰：不問賢與不肖，皆親近在位。</span>或典兵衞，或將軍屯，<span class="jiazhu">將，卽亮翻。</span>寵意幷於一家，積貴之勢，世所希見、所希聞也。至乃並置大司馬、將軍之官，皇甫雖盛，三桓雖隆，魯爲作三軍，無以甚此！<span class="jiazhu">言周以皇甫爲卿士，魯三桓強盛，作三軍而三分公室，比丁、傅無以甚也。爲，于僞翻。</span>當拜之日，晻然日食。<span class="jiazhu">師古曰：晻，音烏感翻。</span>不在前後，臨事而發者，明陛下謙遜無專，承指非一，所言輒聽，所欲輒隨，<span class="jiazhu">師古曰：謂皆迫於太后也。</span>有罪惡者不坐辜罰，無功能者畢受官爵，流漸積猥，過在於是，<span class="jiazhu">猥，遝也，言有罪者不誅，無功能者並進，其流漸至積遝也。</span>欲令昭昭以覺聖朝。<span class="jiazhu">朝，直遙翻。</span>昔詩人所刺，<span class="shu-ming">春秋</span>所譏，指象如此，殆不在他。由後視前，忿邑非之；<span class="jiazhu">師古曰：由，從也。邑，於邑也。</span>逮身所行，不自鏡見，則以爲可，計之過者。<span class="jiazhu">師古曰：逮，及也。鏡，鑒照也。自以所行爲可，是計策之誤者。</span>願陛下加致精誠，思承始初，事稽諸古，以厭下心，<span class="jiazhu">師古曰：每事皆考於古者。厭，滿也，音一贍翻。</span>則黎庶羣生無不說喜，<span class="jiazhu">說，讀曰悅。</span>上帝百神收還威怒，禎祥福祿，何嫌不報！」</span><span class="jiazhu">師古曰：嫌，疑也。</span></p>
<p class="em2 strong" id="online_toc_8"><a class="gg-link" href="#online_toc_8"></a>上又徵孔光詣公車，問以日食事，拜爲光祿大夫，秩中二千石，給事中，位次丞相。</p>
<p class="em2 strong" id="online_toc_9"><a class="gg-link" href="#online_toc_9"></a>初，王莽旣就國，<span class="jiazhu">建平二年，莽就國。</span>杜門自守。其中子獲殺奴，<span class="jiazhu">中，讀曰仲。</span>莽切責獲，令自殺。在國三歲，吏民上書冤訟莽者百數。<span class="jiazhu">師古曰：言其合管朝政，不當就國也。上，時掌翻。</span>至是，賢良周護、宋崇等對策，復深訟莽功德；<span class="jiazhu">復，扶又翻。</span>上於是徵莽及平阿侯仁還京師，侍太后。<span class="jiazhu">侍太皇太后也。</span></p>
<p class="em2 strong" id="online_toc_10"><a class="gg-link" href="#online_toc_10"></a><span class="yinwen">3</span>董賢因日食之變以沮傅晏、息夫躬之策，<span class="jiazhu">沮，在呂翻。</span>辛卯，<span class="jiaozhusup">【章：甲十六行本「卯」作「亥」；乙十一行本同；退齋校同。】</span>上收晏印綬，罷就第。</p>
<p class="em2 strong" id="online_toc_11"><a class="gg-link" href="#online_toc_11"></a><span class="yinwen">4</span>丁巳，皇太太后傅氏崩，合葬渭陵，稱孝元傅皇后。<span class="jiazhu"><span class="shu-ming">史記正義</span>曰：漢帝后同陵則爲合葬，不合陵也；諸陵皆如此。傅氏以側室而合葬，稱孝元傅皇后，太皇太后在上，此心爲何如邪！宜其啓王莽而授之以柄也。</span></p>
<p class="em2 strong" id="online_toc_12"><a class="gg-link" href="#online_toc_12"></a><span class="yinwen">5</span>丞相、御史奏息夫躬、孫寵等罪過，上乃免躬、寵官，遣就國；又罷侍中、諸曹、黃門郎數十人。<span class="jiazhu">丁、傅之親黨也。</span></p>
<p class="em2 strong" id="online_toc_13"><a class="gg-link" href="#online_toc_13"></a>鮑宣上書曰：<span class="yinhao">「陛下父事天，母事地，子養黎民；卽位以來，父虧明，母震動，子訛言相驚恐。今日食於三始，<span class="jiazhu">如淳曰：正月一日爲歲之朝、月之朝、日之朝。朝，猶始也。</span>誠可畏懼。小民正朔日尙恐毀敗器物，<span class="jiazhu">敗，補邁翻。</span>何況於日虧乎！陛下深內自責，避正殿，舉直言，求過失，罷退外親及旁仄素餐之人，徵拜孔光爲光祿大夫，發覺孫寵、息夫躬過惡，免官遣就國，衆庶歙然，莫不說喜。<span class="jiazhu">師古曰：歙，音翕。</span>天人同心，人心說則天意解矣。<span class="jiazhu">說，讀曰悅。</span>乃二月丙戌，白虹干日，<span class="jiazhu">虹，日旁氣也。白，兵象。干，犯也。</span>連陰不雨，此天下<span class="jiaozhusup">【張：「下」作「有」。】</span>憂結未解，民有怨望未塞者也。<span class="jiazhu">塞，悉則翻。</span>侍中、駙馬都尉董賢，本無葭莩之親，但以令色、諛言自進，<span class="jiazhu">令，善也。諛，諂也。孔安國曰：令色，無質。巧言，無實。</span>賞賜無度，竭盡府臧，<span class="jiazhu">臧，讀曰藏；音徂浪翻。</span>幷合三第，尙以爲小，復壞暴至。<span class="jiazhu">師古曰：時以三第總爲一第，賜賢，猶嫌陿小，復取暴室之地以增益之也。復，扶又翻；下同。</span>賢父、子坐使天子使者，<span class="jiazhu">言其驕慢也。</span>將作治第，<span class="jiazhu">將作大匠，掌治宮室，使爲之治第。治，直之翻。</span>行夜吏卒皆得賞賜，<span class="jiazhu">師古曰：爲賢第上持時行夜者。行，音下孟翻。</span>上冢有會，輒太官爲供。<span class="jiazhu">爲之供具也。爲，于僞翻；下同。</span>海內貢獻，當養一君，今反盡之賢家，豈天意與民意邪！天不可久負，<span class="jiazhu">暴殄天物以私嬖倖，是爲負天。</span>厚之如此，反所以害之也！誠欲哀賢，宜爲謝過天志，解讎海內，免遣就國，收乘輿器物還之縣官，<span class="jiazhu">此所謂謝過解讎也。爲，于僞翻。乘，繩證翻。<span class="jiaozhusup">【章：甲十六行本「可」上有「如此」二字；乙十一行本同；孔本同；張校同。】</span></span>可以父子終其性命；不者，海內之所仇，未有得久安者也。孫寵、息夫躬不宜居國，可皆免，以視天下。<span class="jiazhu">師古曰：視，讀曰示。</span>復徵何武、師丹、彭宣、傅喜，曠然使民易視，以應天心，建立大政，興太平之端。」</span>上感大異，納宣言，徵何武、彭宣；拜鮑宣爲司隸。</p>
<p class="em2 strong" id="online_toc_14"><a class="gg-link" href="#online_toc_14"></a><span class="yinwen">6</span>上託傅太后遺詔，令太皇太后下丞相、御史，益封董賢二千戶，<span class="jiazhu">賢先封千戶。下，遐稼翻。</span>賜孔鄕侯、汝昌侯、陽新侯國。<span class="jiazhu">三人者，先雖封侯，未有國邑；今賜之國邑也。陽新侯，卽陽信侯鄭業。<span class="shu-ming">漢書·傅昭儀傳</span>作<span class="yinhao">「陽信」</span>，<span class="shu-ming">王嘉傳</span>及<span class="shu-ming">恩澤侯表</span>作<span class="yinhao">「陽新」</span>。</span>王嘉封還詔書，<span class="jiazhu">後世給、舍封駁本此。師古曰：還，謂欲上之於天子也。</span>因奏封事諫曰：<span class="yinhao">「臣聞爵祿、土地，天之有也。<span class="shu-ming">書</span>云：『天命有德，五服五章哉！』<span class="jiazhu">師古曰：<span class="shu-ming">虞書·皋陶謨</span>之辭也。言皇天命有德者以居列位，天子、諸侯、卿、大夫、士，尊卑之服，采章各異也。</span>王者代天爵人，尤宜愼之。裂地而封，不得其宜，則衆庶不服，感動陰陽，其害疾自深。<span class="jiazhu">師古曰：言此氣損害，故令天子身有疾也。</span>今聖體久不平，此臣嘉所內懼也。高安侯賢，佞幸之臣，陛下傾爵位以貴之，單貨財以富之，<span class="jiazhu">師古曰：單，盡也。</span>損至尊以寵之，<span class="jiazhu">師古曰：言上意傾惑，爲下所窺也。余謂帝爲賢治第，儗於宮闕，乘輿器物充牣其家，此所謂損至尊以寵之也。</span>主威已黜，府臧已竭，唯恐不足。財皆民力所爲，孝文<span class="jiaozhusup">【章：甲十六行本「文」下有「皇帝」二字；乙十一行本同；孔本同；張校同。】</span>欲起露臺，重百金之費，克己不作。<span class="jiazhu">事見<span class="shu-ming">文帝紀</span>。</span>今賢散公賦以施私惠，一家至受千金，往古以來，貴臣未嘗有此，流聞四方，皆同怨之。里諺曰：『千人所指，無病而死。』臣常爲之寒心。<span class="jiazhu">爲，于僞翻。</span>今太皇太后以永信太后遺詔詔丞相、御史，益賢戶，賜三侯國，臣嘉竊惑。山崩、地動、日食於三朝，皆陰侵陽之戒也。前賢已再封，<span class="jiazhu">謂賢先封關內侯，繼封高安侯也。</span>晏、商再易邑，<span class="jiazhu">商先嗣爵崇祖侯，後改封汝昌侯。晏無所考。按<span class="shu-ming">表</span>，晏先以皇后父封三千戶，又益二千戶，食邑於夏丘。</span>業緣私橫求，<span class="jiazhu">橫，戶孟翻。</span>恩已過厚，求索自恣，不知厭足，甚傷尊尊之義，<span class="jiazhu">封三侯者，所以尊傅太后。今求濫恩，不知厭足，則傷尊尊之義矣。索，山客翻。厭，於鹽翻。</span>不可以示天下，爲害痛矣！<span class="jiazhu">痛，甚也。</span>臣驕侵罔，<span class="jiazhu">師古曰：罔，謂誣蔽也。</span>陰陽失節，氣感相動，害及身體。陛下寢疾久不平，繼嗣未立，宜思正萬事，順天人之心，以求福祐，乃<span class="jiaozhusup">【章：甲十六本「乃」作「柰」；乙十一行本同；孔本同；張校同。】</span>何輕身肆意，<span class="jiazhu">師古曰：肆，放也。</span>不念高祖之勤苦，垂立制度，欲傳之於無窮哉！臣謹封上詔書，不敢露見；<span class="jiazhu">上，時掌翻。見，賢遍翻。</span>非愛死而不自法，<span class="jiazhu">謂不以違拒詔指之法自劾也。</span>恐天下聞之，故不敢自劾。」</span><span class="jiazhu">言自劾則天下知其事也。劾，戶槪翻。</span></p>
<p class="em2 strong" id="online_toc_15"><a class="gg-link" href="#online_toc_15"></a>初，廷尉梁相治東平王雲獄時，冬月未盡二旬，而相心疑雲冤獄，有飾辭，<span class="jiazhu">師古曰：假飾之辭，非其實也。治，直之翻。</span>奏欲傳之長安，<span class="jiazhu">師古曰：傳，謂移其獄事也。傳，知戀翻。</span>更下公卿覆治。<span class="jiazhu">下，遐稼翻；下同。</span>尙書令鞫譚、僕射宗伯鳳以爲可許。<span class="jiazhu">師古曰：鞫及宗伯，皆姓也。宗伯，以官爲氏。鞫，音居六翻。</span>天子以爲相等皆見上體不平，外內顧望，操持兩心，<span class="jiazhu">師古曰：操，音千高翻。</span>幸雲踰冬，無討賊疾惡主讎之意，<span class="jiazhu">謂僥幸雲獄踰冬，則雲可以減死也。</span>免相等皆爲庶人。後數月，大赦，嘉薦<span class="yinhao">「相等皆有材行，<span class="jiazhu">行，下孟翻。</span>聖王有計功除過，臣竊爲朝廷惜此三人。」</span><span class="jiazhu">按<span class="shu-ming">公卿表</span>，建平元年，大司農梁相爲廷尉；二年，貶爲東海都尉。三年，左馮翊方賞爲廷尉；四年，徙。<span class="shu-ming">本紀</span>，東平王雲有罪自殺，在建平四年；大赦天下，在今年正月。若以<span class="shu-ming">表</span>爲證，則當治東平時，廷尉乃方賞，非梁相。<span class="shu-ming">表</span>言相貶，不言免爲庶人。又今年大赦，上距建平三年十二月治東平獄時，已一朞有餘，是大赦亦不在後數月也。<span class="shu-ming">通鑑</span>書王嘉薦梁相等三人，全取<span class="shu-ming">漢書·王嘉傳</span>；然<span class="shu-ming">傳</span>與<span class="shu-ming">紀</span>、<span class="shu-ming">表</span>歲月自相牴牾。繫年之書，可謂難矣！爲，不僞翻；下同。</span>書奏，上不能平。<span class="jiazhu">師古曰：心怒也。</span>後二十餘日，嘉封還益董賢戶事，上乃發怒，召嘉詣尙書，責問以<span class="yinhao">「相等前坐不忠，罪惡著聞，君時輒已自劾；今又稱譽，云『爲朝廷惜之』，何也？」</span><span class="jiazhu">劾，戶槪翻。譽，音余。</span>嘉免冠謝罪。</p>
<p class="em2 strong" id="online_toc_16"><a class="gg-link" href="#online_toc_16"></a>事下將軍朝者，<span class="jiazhu">朝者，當時見入朝之臣也。朝，直遙翻。</span>光祿大夫孔光等劾<span class="yinhao">「嘉迷國罔上，不道，請謁者召嘉詣廷尉詔獄。」</span>議郎龔等以爲<span class="yinhao">「嘉言事前後相違，宜奪爵土，免爲庶人。」</span>永信少府猛等以爲<span class="yinhao">「嘉罪名雖應法，<span class="jiazhu">謂法當下吏也。</span>大臣括髮關械，裸躬就笞，<span class="jiazhu">師古曰：括，結也。關，貫也。裸，露也。</span>非所以重國，褒宗廟也。」</span>上不聽，<span class="jiaozhusup">【章：甲十六行本「聽」下有「三月」二字；乙十一本同；孔本同；張校同。】</span>詔<span class="yinhao">「假謁者節，召丞相詣廷尉詔獄。」</span></p>
<p class="em2 strong" id="online_toc_17"><a class="gg-link" href="#online_toc_17"></a>使者旣到，府掾、史涕泣，共和藥進嘉，<span class="jiazhu">掾，俞絹翻。和，戶臥翻。</span>嘉不肯服。主簿曰：<span class="yinhao">「將相不對理陳冤，相踵以爲故事，<span class="jiazhu">自周勃繫獄，賈誼以爲言，文帝自此待大臣有節，將相有罪皆自殺，不受刑。然景帝時周亞夫、武帝時公孫賀、劉屈氂猶下獄死。相踵爲故事，言其槪也。理，獄也。對理，對獄也。言大臣之體，縱有冤，不對獄而自陳也。師古曰：踵，猶躡也。</span>君侯宜引決！」</span><span class="jiazhu">師古曰：令自殺也。</span>使者危坐府門上，<span class="jiazhu">師古曰：以逼促嘉也。</span>主簿復前進藥。嘉引藥柸以擊地，謂官屬曰：<span class="jiazhu">官屬，謂掾、史、主簿等。</span><span class="yinhao">「丞相幸得備位三公，奉職負國，當伏刑都市，以示萬衆。丞相豈兒女子邪！何謂咀藥而死！」</span><span class="jiazhu">師古曰：咀，嚼也，音材汝翻。</span>嘉遂裝，出見使者，再拜受詔；<span class="jiazhu">裝出者，朝服而出。</span>乘吏小車，去蓋，不冠，<span class="jiazhu">去，羌呂翻。</span>隨使者詣廷尉。廷尉收嘉丞相、新甫侯印綬，<span class="jiazhu"><span class="shu-ming">恩澤侯表</span>：新甫侯，國於南陽新野。</span>縛嘉載致都船詔獄。<span class="jiazhu"><span class="shu-ming">百官表</span>：執金吾屬官，有中壘、寺互、武庫、都船四令、丞。如淳曰：<span class="shu-ming">漢儀注</span>有寺互、都船獄。</span>上聞嘉生自詣吏，大怒，<span class="jiazhu">上欲嘉自裁，而嘉詣獄，故大怒。</span>使將軍以下與五二千石雜治。<span class="jiazhu">漢治大臣獄，率使五二千石，今又使將軍同治之，怒之甚也。晉灼曰：大臣獄重，故使秩二千石者五人雜治之。</span>吏詰問嘉，<span class="jiazhu">詰，去吉翻。</span>嘉對曰：<span class="yinhao">「案事者思得實。竊見相等前治東平王獄，不以雲爲不當死，欲關公卿，示重愼，<span class="jiazhu">關，會也。古者獄成命三公、六卿參聽之，示明謹於用刑也。</span>誠不見其外內顧望、阿附爲雲驗，<span class="jiazhu">驗，徵驗也。爲，于僞翻；下同。</span>復幸得蒙大赦。<span class="jiazhu">復，扶又翻。</span>相等皆良善吏，臣竊爲國惜賢，不私此人。」</span>獄吏曰：<span class="yinhao">「苟如此，則君何以爲罪，猶當有以負國，不空入獄矣？」</span><span class="jiazhu">吏欲文致以負國之罪，故云然。</span>吏稍侵嘉，嘉喟然仰天歎曰：<span class="jiazhu">喟，丘愧翻；歎息之聲。</span><span class="yinhao">「幸得充備宰相，不能進賢、退不肖，以是負國，死有餘責。」</span><span class="jiazhu">吏責其負國，故以此對。</span>吏問賢、不肖主名。嘉曰：<span class="yinhao">「賢，故丞相孔光、故大司空何武，不能進；惡，高安侯董賢父子<span class="jiaozhusup">【章：甲十六行本「子」下有「佞邪」二字；乙十一行本同；孔本同；張校同。】</span>亂朝，而不能退。<span class="jiazhu">惡，烏路翻。朝，直遙翻。</span>罪當死，死無所恨！」</span>嘉繫獄二十餘日，不食，歐血而死。</p>
<p class="em2 strong" id="online_toc_18"><a class="gg-link" href="#online_toc_18"></a>已而上覽其對，思嘉言，會御史大夫賈延免，夏，五月，乙卯，以孔光爲御史大夫。秋，七月，丙午，以光爲丞相，復故國博山侯；又以氾鄕侯何武爲御史大夫。上乃知孔光前免非其罪，以過近臣毀短光者，<span class="jiazhu">光免事見上卷建平二年。過，督過也；咎之也。</span>曰：<span class="yinhao">「傅嘉前爲侍中，毀譖仁賢，誣愬大臣，令俊艾者久失其位，<span class="jiazhu">師古曰：艾，讀曰乂。</span>其免嘉爲庶人，歸故郡。」</span><span class="jiazhu">傅氏本河內溫人。</span></p>
<p class="em2 strong" id="online_toc_19"><a class="gg-link" href="#online_toc_19"></a><span class="yinwen">7</span>八月，何武徙爲前將軍。辛卯，光祿大夫彭宣爲御史大夫。</p>
<p class="em2 strong" id="online_toc_20"><a class="gg-link" href="#online_toc_20"></a><span class="yinwen">8</span>司隸鮑宣坐摧辱丞相，拒閉使者，無人臣禮，減死髡鉗。<span class="jiazhu">丞相孔光四時行園陵，官屬行馳道中。宣使吏鉤止丞相掾、史，沒入其車馬，摧辱丞相。事下御史中丞。侍御史至司隸官，欲捕從事，閉門不肯內，坐以拒閉使者罪。</span></p>
<p class="em2 strong" id="online_toc_21"><a class="gg-link" href="#online_toc_21"></a><span class="yinwen">9</span>大司馬丁明素重王嘉，以其死而憐之；九月，乙卯，册免明，使就第。</p>
<p class="em2 strong" id="online_toc_22"><a class="gg-link" href="#online_toc_22"></a><span class="yinwen">10</span>冬，十一月，壬午，以故定陶太傅、光祿大夫韋賞爲大司馬、車騎將軍。己丑，賞卒。<span class="jiazhu">成帝省王國太傅，更曰傅。此猶曰太傅者，習於舊稱，未能頓從新稱也。賞，韋賢之孫，弘之子也。</span></p>
<p class="em2 strong" id="online_toc_23"><a class="gg-link" href="#online_toc_23"></a><span class="yinwen">11</span>十二月，庚子，以侍中、駙馬都尉董賢爲大司馬、衞將軍，册曰：<span class="yinhao">「建爾于公，以爲漢輔！往悉爾心，匡正庶事，允執其中！」</span>是時賢年二十二，雖爲三公，常給事中，領尙書事，<span class="jiazhu">給事禁中而領尙書事也。</span>百官因賢奏事。<span class="jiazhu">審食其以丞相而侍禁中，呂后嬖之也。董賢以三公侍禁中，哀帝嬖之也。論道經邦之任安在哉！</span>以父衞尉恭不宜在卿位，徙爲光祿大夫、秩中二千石；弟寬信代賢爲駙馬都尉。董氏親屬皆侍中、諸曹、奉朝請，寵在丁、傅之右矣。<span class="jiazhu">朝，直遙翻。請，才性翻，又如字。</span></p>
<p class="em2 strong" id="online_toc_24"><a class="gg-link" href="#online_toc_24"></a>初，丞相孔光爲御史大夫，賢父恭爲御史，事光；及賢爲大司馬，與光爲三公。上故令賢私過光。<span class="jiazhu">令私往見之，觀其所以接之者何如也。</span>光雅恭謹，<span class="jiazhu">雅，素也。</span>知上欲尊寵賢。及聞賢當來也，光警戒衣冠出門待，望見賢車乃卻入，賢至中門，光入閤，旣下車，乃出，拜謁、送迎甚謹，不敢以賓客鈞敵之禮。<span class="jiazhu">此非恭而無禮者邪！光能卑事董賢，則必能曲徇王莽矣。</span>上聞之，喜，立拜光兩兄子爲諫大夫、<span class="jiazhu">光有三兄，福、捷、喜。未知兩兄子爲誰。</span>常侍。<span class="jiazhu">爲諫大夫而加常侍官也。</span>賢自是權與人主侔矣。<span class="jiazhu">師古曰：侔，等也。</span></p>
<p class="em2 strong" id="online_toc_25"><a class="gg-link" href="#online_toc_25"></a>是時，成帝外家王氏衰廢，唯平阿侯譚子去疾爲侍中，<span class="jiazhu">去，羌呂翻。</span>弟閎爲中常侍。閎妻父中郎將蕭咸，前將軍望之子也，賢父恭慕之，欲爲子寬信求咸女爲婦，<span class="jiazhu">爲，于僞翻。</span>使閎言之。咸惶恐不敢當，私謂閎曰：<span class="yinhao">「董公爲大司馬，册文言『允執其中』，此乃堯禪舜之文，<span class="jiazhu"><span class="shu-ming">論語</span>：堯曰：<span class="yinhao">「咨，爾舜，天之曆數在爾躬；允執其中，四海困窮，天祿永終！」</span>舜亦以命禹。道統之傳，此乎出也。</span>非三公故事，<span class="jiazhu">言考之漢家故事，册三公者未嘗有此語也。</span>長老見者莫不心懼。<span class="jiazhu">長，知兩翻。</span>此豈家人子所能堪邪！」</span><span class="jiazhu">師古曰：家人，猶言庶人也。蓋咸自謂。</span>閎性有知略，<span class="jiazhu">知，讀曰智。</span>聞咸言，亦悟；乃還報恭，深達咸自謙薄之意。恭歎曰：<span class="yinhao">「我家何用負天下，而爲人所畏如是！」</span>意不說。<span class="jiazhu">說，讀曰悅；下同。</span>後上置酒麒麟殿，<span class="jiazhu">師古曰：在未央宮中。</span>賢父子、親屬宴飲，侍中、中常侍皆在側，上有酒所，<span class="jiazhu">師古曰：言酒在體中。</span>從容視賢<span class="jiazhu">從，千容翻。</span>笑曰：<span class="yinhao">「吾欲法堯禪舜，何如？」</span>王閎進曰：<span class="yinhao">「天下乃高皇帝天下，非陛下<span class="jiaozhusup">【章：甲十六行本「下」下有「之」字；乙十一行本同；孔本同。】</span>有也！陛下承宗廟，當傳子孫於亡窮，統業至重，天子亡戲言！」</span><span class="jiazhu">周成王剪桐葉爲珪，與小弱弟戲曰：<span class="yinhao">「以封汝。」</span>周公入賀。王曰：<span class="yinhao">「戲也。」</span>周公曰：<span class="yinhao">「王者不可戲！」</span>乃封小弱弟於唐。古亡、無通。</span>上默然不說，左右皆恐。於是遣閎出歸郎署。<span class="jiazhu">三署郎各有署舍；遣出，不得侍禁中也。<span class="shu-ming">考異</span>曰：<span class="shu-ming">董賢傳</span>但云<span class="yinhao">「遣閎出不得復侍宴。」</span>自<span class="yinhao">「歸郎署」</span>以下，皆<span class="shu-ming">漢紀</span>所載也。荀<span class="shu-ming">紀</span>無<span class="shu-ming">漢書</span>外事，不知此語荀悅何從得之。又云：<span class="yinhao">「閎歸郎署二十日，長樂宮深爲閎謝。又御史大夫彭宣上封事，言國安危繼嗣事，上覺寤，召閎。」</span>按太皇太后居長信宮；云長樂宮，誤也。余按<span class="shu-ming">漢書註</span>，長信宮以長樂宮中長信殿爲稱，亦可言長樂宮也。</span></p>
<p class="em2 strong" id="online_toc_26"><a class="gg-link" href="#online_toc_26"></a>久之，太皇太后爲閎謝，復召閎還。<span class="jiazhu">爲，于僞翻。復，扶又翻；下同。</span>閎遂上書諫曰：<span class="yinhao">「臣聞王者立三公，法三光，<span class="jiazhu">三光，日、月、星也。上，時掌翻。</span>居之者當得賢人。<span class="shu-ming">易</span>曰：『鼎折足，覆公餗。』喻三公非其人也。<span class="jiazhu"><span class="shu-ming">易·鼎</span>之九四曰：鼎折足，覆公餗。餗，音送鹿翻。虞云：八珍之具也。馬云：䭈也。䭈，音之然翻。鄭云：菜也。折，而設翻。</span>昔孝文皇帝幸鄧通，不過中大夫，武帝幸韓嫣，賞賜而已，皆不在大位。<span class="jiazhu">武帝幸韓嫣，賞賜儗鄧通，位不過上大夫，以罪賜死。嫣，於虔翻。</span>今大司馬、衞將軍董賢，無功於漢朝，又無肺腑之連，復無名迹高行以矯世，<span class="jiazhu">行，戶孟翻。</span>昇擢數年，列備鼎足，典衞禁兵，無功封爵，父子、兄弟橫蒙拔擢，賞賜空竭帑藏，<span class="jiazhu">橫，戶孟翻。帑，它朗翻。藏，徂浪翻。</span>萬民諠譁，偶言道路，誠不當天心也！昔褒神蚖變化爲人，實生褒姒，亂周國，<span class="jiazhu"><span class="shu-ming">國語</span>曰：夏之衰也，有二龍降于夏庭，言曰：<span class="yinhao">「予褒之二君也。」</span>夏后請其漦而藏之，歷殷、周莫敢發也。至厲王之末，發而觀之，漦流於庭，不可除也。王使婦人不帷而譟之，其神化爲玄蚖，入于王府；府之童妾旣齓而遭之，旣筓而孕，懼而棄之。鬻檿弧者收以奔褒，是爲褒姒。褒人有獄，以入於幽王。王嬖之，生伯服，遂黜申后而立褒姒，廢太子而立伯服，以亂周國。蚖，音元，又吾官翻。漦，似甾翻。檿，於琰翻。</span>恐陛下有過失之譏，賢有小人不知進退之禍，非所以垂法後世也！」</span>上雖不從閎言，多其年少志強，<span class="jiazhu">少，詩照翻；下同。</span>亦不罪也。</p>
<div class="yeartoc" id="year_toc_01"><p class="strong" id="online_toc_27"><a class="gg-link" href="#online_toc_27"></a><span class="section" id="title-4"><span data-head-description="孝哀皇帝下" data-head-level="h4" data-head-title="元壽二年">二年</span></span><span class="biaozhusup" data-rel="">（庚申、前一年）</span></p></div>
<p class="em2 strong" id="online_toc_28"><a class="gg-link" href="#online_toc_28"></a><span class="yinwen">1</span>春，正月，匈奴單于及烏孫大昆彌伊秩靡皆來朝，<span class="jiazhu">朝，直遙翻。</span>漢以爲榮。是時西域凡五十國，<span class="jiazhu">三十六國，分爲五十餘國。</span>自譯長至將、相、侯、王皆佩漢印綬，凡三百七十六人；<span class="jiazhu">譯長之官，西域諸國皆有之，所以通其國之語言於中國。長，知兩翻。</span>而康居、大月氏、安息、罽賓、烏弋之屬，<span class="jiazhu">烏弋山離國去長安萬二千二百里，不屬都護，東與罽賓、西與犂靬、條支接。氏，音支。罽，音計。</span>皆以絕遠，不在數中，其來貢獻，則相與報，不督錄總領也。<span class="jiazhu">正謂不屬都護也。</span>自黃龍以來，單于每入朝，其賞賜錦繡、繒絮輒加厚於前，以慰接之。單于宴見，<span class="jiazhu">見，賢遍翻。</span>羣臣在前，單于怪董賢年少，以問譯。<span class="jiazhu">師古曰：譯，傳語之人也。</span>上令譯報曰：<span class="yinhao">「大司馬年少，以大賢居位。」</span>單于乃起，拜賀漢得賢臣。是時上以太歲厭勝所在，<span class="jiazhu">是年太歲在申。師古曰：厭，音一涉翻。</span>舍單于上林苑蒲陶宮，<span class="jiazhu">蒲陶，本出大宛。武帝伐大宛，采蒲陶種植之離宮，宮由此得名。師古曰：舍，止宿。</span>告之以加敬於單于；單于知之，不悅。</p>
<p class="em2 strong" id="online_toc_29"><a class="gg-link" href="#online_toc_29"></a><span class="yinwen">2</span>夏，四月，壬辰晦，日有食之。</p>
<p class="em2 strong" id="online_toc_30"><a class="gg-link" href="#online_toc_30"></a><span class="yinwen">3</span>五月，甲子，正三公官分職。<span class="jiazhu">成帝綏和二年，置三公官。哀帝建平三年，罷。今復正三公官名。分職，謂大司馬掌兵事，大司徒掌人民事，大司空掌水土事。分，扶問翻。</span>大司馬、衞將軍董賢爲大司馬；丞相孔光爲大司徒；彭<span class="jiaozhusup">【章：甲十六行本「彭」上有「御史大夫」四字；乙十一本同；孔本同；張校同。】</span>宣爲大司空，封長平侯。<span class="jiazhu"><span class="shu-ming">恩澤侯表</span>：長平侯，國於濟南。</span></p>
<p class="em2 strong" id="online_toc_31"><a class="gg-link" href="#online_toc_31"></a><span class="yinwen">4</span>六月，戊午，帝崩于未央宮。<span class="jiazhu">臣瓚曰：帝年二十卽位；卽位六年，壽二十五。師古曰：卽位明年乃改元，壽二十六。</span></p>
<p class="em2 strong" id="online_toc_32"><a class="gg-link" href="#online_toc_32"></a>帝睹孝成之世祿去王室，<span class="jiazhu">謂政在王氏也。</span>及卽位，屢誅大臣，<span class="jiazhu">謂殺朱博、王嘉等。</span>欲強主威以則武、宣。<span class="jiazhu">師古曰：則，法也。</span>然而寵信讒諂，<span class="jiazhu">謂趙昌、董賢、息夫躬等。</span>憎疾忠直，<span class="jiazhu">謂師丹、傅喜、鄭崇等。</span>漢業由是遂衰。</p>
<p class="em2 strong" id="online_toc_33"><a class="gg-link" href="#online_toc_33"></a>太皇太后聞帝崩，卽日駕之未央宮，<span class="jiazhu">之，往也。</span>收取璽綬。<span class="jiazhu">璽，斯氏翻。綬，音受。</span>太后召大司馬賢，引見東箱，<span class="jiazhu">見，賢遍翻。</span>問以喪事調度；<span class="jiazhu">師古曰：調，選發也。度，計料也。調，徒弔翻。</span>賢內憂，不能對，免冠謝。太后曰：<span class="yinhao">「新都侯莽，前以大司馬奉送先帝大行，<span class="jiazhu">謂成帝之喪也。</span>曉習故事，吾令莽佐君。」</span>賢頓首：<span class="yinhao">「幸甚！」</span>太后遣使者馳召莽，詔尙書，諸發兵符節、百官奏事、中黃門、期門兵皆屬莽。<span class="jiazhu">中黃門，守禁門黃闥者也。期門兵，守衞殿門者也。</span>莽以太后指，使尙書劾賢，帝病不親醫藥，<span class="jiazhu">劾，戶槪翻。</span>禁止賢不得入宮殿司馬中；<span class="jiazhu">據<span class="shu-ming">漢書·趙充國傳</span>：子卬，入莫府司馬中亂屯兵。如淳<span class="shu-ming">註</span>曰：司馬中，律所謂營軍司馬中也。余謂此宮殿司馬中，蓋宮殿屯衞司馬中也。</span>賢不知所爲，詣闕免冠徒跣謝。己未，莽使謁者以太后詔卽闕下册賢<span class="jiazhu">師古曰：卽，就也。</span>曰：<span class="yinhao">「賢年少，未更事理，<span class="jiazhu">少，詩照翻。師古曰：更，歷也，音工衡翻。</span>爲大司馬，不合衆心，其收大司馬印綬，罷歸第！」</span>卽日，賢與妻皆自殺；家惶恐，夜葬。莽疑其詐死；有司奏請發賢棺，至獄診視，<span class="jiazhu">師古曰：謂發冢取其棺柩也。診，驗也；音軫。</span>因埋獄中。太皇太后詔<span class="yinhao">「公卿舉可大司馬者」</span>。莽故大司馬，辭位避丁、傅，衆庶稱以爲賢，<span class="jiazhu">事見三十三卷綏和二年。</span>又太皇太后近親，自大司徒孔光以下，舉朝皆舉莽。<span class="jiazhu">朝，直遙翻。</span>獨前將軍何武、左將軍公孫祿二人相與謀，以爲<span class="yinhao">「往時惠、昭之世，外戚呂、霍、上官持權，幾危社稷；<span class="jiazhu">幾，居希翻。</span>今孝成、孝哀比世無嗣，<span class="jiazhu">比，頻寐翻。</span>方當選立近親<span class="jiaozhusup">【張：「親」下脫「輔」字。】</span>幼主，不宜令外戚大臣持權；<span class="jiazhu">外戚大臣，謂王莽也。</span>親疏相錯，<span class="jiazhu">親，謂外戚。疏，謂異姓之爲將軍、公卿者。師古曰：錯，間雜也。</span>爲國計便。」</span><span class="jiazhu">爲國之計，唯此爲便。</span>於是武舉公孫祿可大司馬，而祿亦舉武。庚申，太皇太后自用莽爲大司馬、領尙書事。</p>
<p class="em2 strong" id="online_toc_34"><a class="gg-link" href="#online_toc_34"></a>太皇太后與莽議立嗣。安陽侯王舜，莽之從弟，其人修飭，<span class="jiazhu">師古曰：飭，讀與敕同。敕，整也。從，才用翻。</span>太皇太后所信愛也，莽白以舜爲車騎將軍。秋，七月，遣舜與大鴻臚左咸使持節迎中山王箕子以爲嗣。<span class="jiazhu">使持節者，奉使而持節也；魏、晉以下遂以爲官稱。臚，陵如翻。嗣，祥吏翻。</span></p>
<p class="em2 strong" id="online_toc_35"><a class="gg-link" href="#online_toc_35"></a>莽又白太皇太后，詔有司以皇太后<span class="jiaozhusup">【章：甲十六行本「后」下有「前」字；乙十一本同；孔本同。】</span>與女弟昭儀專寵錮寢，<span class="jiazhu">錮，塞也。杜塞後宮侍寢之路，不使進御也。</span>殘滅繼嗣，<span class="jiazhu">詳見上卷建平元年。</span>貶爲孝成皇后，徙居北宮；又以定陶共王太后與孔鄕侯晏同心合謀，背恩忘本，專恣不軌，<span class="jiazhu">背，蒲妹翻。</span>徙孝哀皇后退就桂宮，傅氏、丁氏皆免官爵歸故郡，<span class="jiazhu">莽以積年閒退之久，一旦得權，無所不至。傅氏，河內人。丁氏，山陽人。</span>傅晏將妻子徙合浦。獨下詔褒揚傅喜曰：<span class="yinhao">「高武侯喜，姿性端慤，<span class="jiazhu">師古曰：慤，謹也，音口角翻。</span>論議忠直，雖與故定陶太后有屬，終不順指從邪，介然守節，以故斥逐就國。<span class="jiazhu">喜就國見上卷建平二年。</span><span class="shu-ming">傳</span>不云乎：『歲寒然後知松柏之後凋也。』<span class="jiazhu">師古曰：<span class="shu-ming">論語</span>載孔子之言，以喻有節操之人也。</span>其還喜長安，位特進，奉朝請。」</span>喜雖外見褒賞，孤立憂懼；後復遣就國，以壽終。<span class="jiazhu">復，扶又翻。</span>莽又貶傅太后號爲定陶共王母，丁太后號曰丁姬。莽又奏董賢父子驕恣奢僭，請收沒入財物縣官，諸以賢爲官者皆免；父恭、弟寬信與家屬徙合浦，母別歸故郡鉅鹿。長安中小民讙譁，鄕其第哭，幾獲盜之。<span class="jiazhu">師古曰：陽往哭之，實欲竊盜也。讙，音許爰翻。鄕，讀曰嚮。幾，讀曰冀。</span>縣官斥賣董氏財，凡四十三萬萬。賢所厚吏沛朱詡自劾去大司馬府，<span class="jiazhu">劾，戶槪翻。</span>買棺衣，收賢屍葬之；莽聞之，以他罪擊殺詡。莽以大司徒孔光名儒，相三主，<span class="jiazhu">成、哀及平帝爲三主。</span>太后所敬，天下信之，於是盛尊事光，引光女壻甄邯爲侍中、奉車都尉。<span class="jiazhu">甄，之人翻，姓也。<span class="shu-ming">陳留風俗傳</span>曰：舜陶甄河濱，其後爲氏。邯，戶甘翻。</span>諸素所不說者，<span class="jiazhu">說，讀曰悅。</span>莽皆傅致其罪，<span class="jiazhu">師古曰：傅，讀曰附。附益而引致之，令入罪。</span>爲請奏草，令邯持與光，以太后指風光，<span class="jiazhu">師古曰：草，謂文書之槀草也。風，讀曰諷。</span>光素畏愼，不敢不上之；<span class="jiazhu">上，時掌翻。</span>莽白太后，輒可其奏。於是劾奏何武、公孫祿互相稱舉，皆免官，武就國。又奏董宏子高昌侯武父爲佞邪，奪爵。<span class="jiazhu">宏爲佞邪，謂請立丁姬爲帝太后也。</span>又奏南郡太守毋將隆前爲冀州牧，治中山馮太后獄，冤陷無辜，關內侯張由誣告骨肉，中太僕史立、泰山太守丁玄陷人入大辟，<span class="jiazhu">事並見三十三卷建平元年。辟，毗亦翻。</span>河內太守趙昌譖害鄭崇，<span class="jiazhu">事見上卷建平四年。</span>幸逢赦令，皆不宜處位在中土，<span class="jiazhu">處，昌呂翻。</span>免爲庶人，徙合浦。中山之獄，本立、玄自典考之，但與隆連名奏事；莽少時慕與隆交，隆不甚附，故因事擠之。<span class="jiazhu">少，詩照翻。擠，子計翻，又牋西翻；排也。</span></p>
<p class="em2 strong" id="online_toc_36"><a class="gg-link" href="#online_toc_36"></a>紅陽侯立，太后親弟，雖不居位，莽以諸父內敬憚之，畏立從容言太后，令己不得肆意，復令光奏立罪惡：<span class="jiazhu">從，千容翻。復，扶又翻；下同。</span><span class="yinhao">「前知定陵侯長犯大逆罪，<span class="jiaozhusup">【章：甲十六行本「罪」下有「多受其賂」四字；乙十一行本同；孔本同；張校同；退齋校同。】</span>爲言誤朝；<span class="jiazhu">事見三十二卷成帝綏和元年。爲，于僞翻。誤朝，誤朝廷也。朝，直遙翻。</span>後白以官婢楊寄私子爲皇子，衆言曰：『呂氏、少帝復出，』<span class="jiazhu">謂呂后名他人子爲惠帝子也，事見十三卷。</span>紛紛爲天下所疑，難以示來世，成襁褓之功；<span class="jiazhu">謂難成輔立幼主之功。</span>請遣立就國。」</span>太后不聽。莽曰：<span class="yinhao">「今漢家衰，比世無嗣，<span class="jiazhu">比，毗至翻。</span>太后獨代幼主統政，誠可畏懼。力用公正先天下，尙恐不從；<span class="jiazhu">師古曰：力，勉力。先，悉薦翻。</span>今以私恩逆大臣議，如此，羣下傾邪，亂從此起。宜可且遣就國，安後復徵召之。」</span><span class="jiazhu">師古曰：安，猶徐也。余謂安，定也。安後，猶言事定後也。</span>太后不得已，遣立就國。莽之所以脅持上下，皆此類也。</p>
<p class="em2 strong" id="online_toc_37"><a class="gg-link" href="#online_toc_37"></a>於是附順莽者拔擢，忤恨者誅滅，<span class="jiazhu">忤，五故翻。</span>以王舜、王邑爲腹心，甄豐、甄邯主擊斷，<span class="jiazhu">斷，丁亂翻。</span>平晏領機事，<span class="jiazhu">晏，當之子也。</span>劉秀典文章，孫建爲爪牙。豐子尋、秀子棻、<span class="jiazhu">師古曰：棻，音扶云翻。</span>涿郡崔發、<span class="jiazhu"><span class="shu-ming">姓譜</span>：齊丁公之子，食采於崔，因以爲氏。</span>南陽陳崇皆以材能幸於莽。莽色厲而言方，<span class="jiazhu">師古曰：外示凜厲之色，而假爲方直之言。</span>欲有所爲，微見風采，<span class="jiazhu">師古曰：見，音胡電翻。</span>黨與承其指意而顯奏之；莽稽首涕泣，固推讓，<span class="jiazhu">稽，音啓。推，吐雷翻。</span>上以惑太后，下用示信於衆庶焉。</p>
<p class="em2 strong" id="online_toc_38"><a class="gg-link" href="#online_toc_38"></a><span class="yinwen">5</span>八月，莽復白太皇太后，廢孝成皇后、孝哀皇后爲庶人，就其園。<span class="jiazhu">就孝成、孝哀寢廟園也。復，扶又翻。</span>是日，皆自殺。<span class="jiazhu"><span class="shu-ming">考異</span>曰：<span class="shu-ming">漢春秋</span><span class="yinhao">「八月，甲寅」</span>，未知胡旦所據。</span></p>
<p class="em2 strong" id="online_toc_39"><a class="gg-link" href="#online_toc_39"></a><span class="yinwen">6</span>大司空彭宣以王莽專權，乃上書言：<span class="yinhao">「三公鼎足承君；一足不任，則覆亂美實。<span class="jiazhu">師古曰：美實，謂鼎中之實也。<span class="shu-ming">易·鼎卦</span>九四<span class="shu-ming">爻辭</span>曰：鼎折足，覆公餗。餗，食也。故宣引以爲言。任，音壬。</span>臣資性淺薄，年齒老眊，<span class="jiazhu">師古曰：眊，與耄同。鄭玄曰：耄，惛忘也。</span>數伏疾病，<span class="jiazhu">數，所角翻。</span>昏亂遺忘，<span class="jiazhu">忘，巫放翻。</span>願上大司空、長平侯印綬，<span class="jiazhu">上，時掌翻。</span>乞骸骨歸鄕里，竢窴溝壑。」</span><span class="jiazhu">竢，古俟字。窴，與塡同。</span>莽白太后策免宣，使就國。莽恨宣求退，故不賜黃金、安車、駟馬。宣居國數年，薨。</p>
<p class="margin2" id="online_toc_40"><a class="gg-link" href="#online_toc_40"></a>班固贊曰：薛廣德保縣車之榮，平當逡巡有恥，彭宣見險而止，異乎苟患失之者矣！<span class="jiazhu">薛廣德縣車，在元帝永光元年。平當不肯受封，在建平三年。<span class="shu-ming">通鑑</span>因彭宣事以班<span class="shu-ming">贊</span>繫之於此。縣，讀曰懸。</span></p>
<p class="em2 strong" id="online_toc_41"><a class="gg-link" href="#online_toc_41"></a><span class="yinwen">7</span>戊午，右將軍王崇爲大司空，光祿勳東海馬宮爲右將軍，<span class="jiazhu">按班<span class="shu-ming">書</span>，馬宮本姓馬矢氏，宮仕學，稱馬氏。</span>左曹、中郎將甄豐爲光祿勳。<span class="jiazhu">以中郎將加左曹官。</span></p>
<p class="em2 strong" id="online_toc_42"><a class="gg-link" href="#online_toc_42"></a><span class="yinwen">8</span>九月，辛酉，中山王卽皇帝位，<span class="jiazhu">貢父曰：辛酉，去哀帝崩六十四日。</span>大赦天下。</p>
<p class="em2 strong" id="online_toc_43"><a class="gg-link" href="#online_toc_43"></a>平帝年九歲，太皇太后臨朝，大司馬莽秉政，百官總己以聽於莽。<span class="jiazhu">援古者天子諒陰百官總己以聽於冢宰之制，以盜權也。師古曰：聚束曰總；音揔。朱熹曰：謂各總攝己職。</span>莽權日盛，孔光憂懼，不知所出，上書乞骸骨；莽白太后，帝幼少，宜置師傅，徙光為帝太傅，位四輔，<span class="jiazhu"><span class="shu-ming">記</span>：虞、夏、商、周有師、保，有疑、丞，設四輔及三公。莽倣之以位置孔光，變更官名自此矣。</span>給事中，領宿衞、供養，行內<span class="jiazhu">師古曰：行內，行在所之內中，猶言禁中也。</span>署門戶，省服御食物。<span class="jiazhu">師古曰：省，視也。余謂行內署門戶當爲一句，此宿衞事也，省服御食物，則供養事也，文理甚明。師古誤斷其句，因曲爲之說耳。行，下孟翻。省，悉井翻。</span>以馬宮為大司徒，甄豐為右將軍。</p>
<p class="em2 strong" id="online_toc_44"><a class="gg-link" href="#online_toc_44"></a><span class="yinwen">9</span>冬，十月，壬寅，葬孝哀皇帝於義陵。<span class="jiazhu">臣瓚曰：自崩至葬凡百五日。義陵在扶風，去長安四十六里。<span class="shu-ming">考異</span>曰：<span class="shu-ming">哀紀</span>云：<span class="yinhao">「九月，壬寅，葬義陵。」</span>按<span class="shu-ming">長曆</span>，是月辛酉朔，無壬寅；壬寅乃十月十二日。又臣瓚<span class="shu-ming">註</span>曰：<span class="yinhao">「自崩至葬凡一百五日。」</span>按帝以六月戊午崩，然則葬在十月審矣，蓋<span class="shu-ming">本紀</span>月誤也。</span></p>
<h5><span class="section" id="title-5"><span data-head-description="" data-head-level="h3" data-head-title="孝平皇帝上">孝平皇帝上</span></span></h5>
<p class="" id="online_toc_45"><a class="gg-link" href="#online_toc_45"></a><span class="jiazhu">荀悅曰：諱<span class="yinhao">「衎」</span>之字曰<span class="yinhao">「樂」</span>。應劭曰：<span class="shu-ming">諡法</span>：布綱治紀曰平。余按帝本名箕子，元始二年始更名衎。</span></p>
<div class="yeartoc" id="year_toc_1"><p class="strong" id="online_toc_46"><a class="gg-link" href="#online_toc_46"></a><span class="section" id="title-6"><span data-head-description="孝平皇帝上" data-head-level="h4" data-head-title="元始元年">元始元年</span></span><span class="biaozhusup" data-rel="">（辛酉、一年）</span></p></div>
<p class="em2 strong" id="online_toc_47"><a class="gg-link" href="#online_toc_47"></a><span class="yinwen">1</span>春，正月，王莽風益州，令塞外蠻夷自稱越裳氏重譯獻白雉一、黑雉二。<span class="jiazhu">越裳註已見二十八卷元帝初元二年。參考諸家之說，越裳之地不在益州塞外。莽自以輔幼主，欲以致遠人功德比周公惑衆，故爲此耳。師古曰：越裳，南方遠國也。譯，謂傳言也。道路絕遠，風俗殊隔，故累譯而後乃通。風，讀曰諷。</span>莽白太后下詔，以白雉薦宗廟。於是羣臣盛陳莽功德，<span class="yinhao">「致周成白雉之瑞；周公及身在而託號於周，<span class="jiazhu">時羣臣言，聖王之法，臣有大功則生有美號，因引周公事爲徵。</span>莽宜賜號曰安漢公，益戶疇爵邑。」</span><span class="jiazhu">張晏曰：漢律，非始封，十減二。疇者，等也；言不復減。賢曰：疇，等也；言功臣子孫襲封與先人等。余謂此言莽進號爲公，宜益其邑戶，使與爵等也。</span>太后詔尙書具其事。莽上書言：<span class="yinhao">「臣與孔光、王舜、甄豐、甄邯共定策；今願獨條光等功賞，寢置臣莽，勿隨輩列。」</span><span class="jiazhu">進，自也。寢，舍也。</span>甄邯白太后下詔曰：<span class="yinhao">「『無偏無黨，王道蕩蕩。』<span class="jiazhu">師古曰：<span class="shu-ming">尙書·洪範</span>之言也。蕩蕩，廣平之貌也；故引之。</span>君有安宗廟之功，不可以骨肉故蔽隱不揚，君其勿辭！」</span>莽復上書固讓數四，<span class="jiazhu">復，扶又翻；下同。</span>稱疾不起；左右白太后，<span class="yinhao">「宜勿奪莽意，但條孔光等。」</span>莽乃肯起。二月，丙辰，太后下詔：<span class="yinhao">「以太傅、博山侯光爲太師，車騎將軍、安陽侯舜爲太保，皆益封萬戶；<span class="jiazhu"><span class="shu-ming">考異</span>曰：<span class="shu-ming">平紀</span>作正月事，而<span class="shu-ming">王子侯表</span>、<span class="shu-ming">公卿表</span>皆云<span class="yinhao">「二月，丙辰」</span>，今從之。余按<span class="shu-ming">考異</span>所謂<span class="shu-ming">王子侯</span>云二月丙辰封者，謂宣帝耳孫信等也。由今考之，不能無疑。註見下。</span>左將軍、光祿勳豐爲少傅，封廣陽侯；<span class="jiazhu"><span class="shu-ming">恩澤侯表</span>：廣陽侯，國於南陽。</span>皆授四輔之職。侍中、奉車都尉邯封承陽侯。」</span><span class="jiazhu"><span class="shu-ming">恩澤侯表</span>：承陽侯，國於汝南。師古曰：承，音烝。</span>四人旣受賞，莽尙未起。羣臣復上言：<span class="yinhao">「莽雖克讓，朝所宜章，<span class="jiazhu">言朝廷所當章顯也。朝，直遙翻。</span>以時加賞，明重元功，無使百僚元元失望！」</span>太后乃下詔：<span class="yinhao">「以大司馬、新都侯莽爲太傅，幹四輔之事，號曰安漢公，益封二萬八千戶。」</span>於是莽爲惶恐，不得已而起，受太傅、安漢公號，讓還益封事，云：<span class="yinhao">「願須百姓家給，<span class="jiazhu">師古曰：給，足也。家給，家家自足。</span>然後加賞。」</span>羣臣復爭，太后詔曰：<span class="yinhao">「公自期百姓家給，是以聽之，其令公奉賜皆倍故。<span class="jiazhu">奉，讀曰俸，所食之俸也。賜，歲時常賜，著諸令者也。師古曰：倍故，數多於故各一倍也。</span>百姓家給人足，大司徒、大司空以聞。」</span><span class="jiazhu">言待家給人足，二府以其事聞也。</span>莽復讓不受，而建言褒賞宗室羣臣，立故東平王雲太子開明爲王；<span class="jiazhu">哀帝建平二年，雲死，國除，今復立其子。</span>又以故東平思王孫成都爲中山王，奉孝王後；<span class="jiazhu">東平思王，宣帝子宇也；帝入奉大宗，故立成都以奉孝王後。</span>封宣帝耳孫信等三十六人皆爲列侯；<span class="jiazhu">晉灼曰：耳，音仍。<span class="shu-ming">考異</span>曰：<span class="shu-ming">平紀</span>：<span class="yinhao">「元始元年，封孝宣曾孫信等三十六人。」</span><span class="shu-ming">莽傳</span>在五年。按<span class="shu-ming">王子侯表</span>皆以元年二月丙辰封，<span class="shu-ming">莽傳</span>誤也。余按<span class="shu-ming">王子侯表</span>，陶鄕侯恢等十五人皆以二月丙辰封，不及三十六人之數，又無信名。按恢等皆宣帝曾孫也。</span>太僕王惲等二十五人皆賜爵關內侯。<span class="jiazhu">惲等以前議定陶傅太后尊號，守經法，不阿指從邪賜爵。惲，於粉翻。</span>又令諸侯王公、列侯、關內侯無子而有孫若同產子者，皆得以爲嗣；<span class="jiazhu">同產子，同母兄弟之子。</span>宗室屬未盡而以罪絕者，復其屬；<span class="jiazhu">謂袒免以上親，以罪絕屬籍者，復其屬籍。免，音問。</span>天下吏比二千石以上年老致仕者，參分故祿，以一與之，終其身。<span class="jiazhu">師古曰：參，三也。</span>下及庶民鰥寡，恩澤之政，無所不施。</p>
<p class="em2 strong" id="online_toc_48"><a class="gg-link" href="#online_toc_48"></a>莽旣媚說吏民，又欲專斷；<span class="jiazhu">說，讀曰悅。斷，丁亂翻。</span>知太后老，厭政，乃風公卿奏言：<span class="yinhao">「往者吏以功次遷至二千石，<span class="jiazhu">功者，以勞績遷。次者，以資序遷。</span>州<span class="jiaozhusup">【章：甲十齊行本「州」上有「及」字；乙十一行本同；孔本同；張校同。】</span>部所舉茂材異等吏，<span class="jiazhu">州部，卽部刺史也。</span>率多不稱，<span class="jiazhu">稱，尺證翻。</span>宜皆見安漢公。又，太后春秋高，不宜親省小事，」</span><span class="jiazhu">省，悉井翻。</span>令太后下詔曰：<span class="yinhao">「自今以來，唯封爵乃以聞，他事安漢公、四輔平決。州牧、二千石及茂材吏初除奏事者，輒引入，至近署對安漢公，考故官，問新職，以知其稱否。」</span><span class="jiazhu">考故官者，考其前任有勞績與否也。問新職者，問其新任當如何施設也。稱，尺證翻。</span>於是莽人人延問，密致恩意，厚加贈送，其不合指，顯奏免之，權與人主侔矣。</p>
<p class="em2 strong" id="online_toc_49"><a class="gg-link" href="#online_toc_49"></a><span class="yinwen">2</span>置羲和官，秩二千石。<span class="jiazhu">羲和初置，自爲一官。莽旣篡，改大司農曰羲和。</span></p>
<p class="em2 strong" id="online_toc_50"><a class="gg-link" href="#online_toc_50"></a><span class="yinwen">3</span>夏，五月，丁巳朔，日有食之。大赦天下。公卿以下舉敦厚能直言者各一人。</p>
<p class="em2 strong" id="online_toc_51"><a class="gg-link" href="#online_toc_51"></a><span class="yinwen">4</span>王莽恐帝外家衞氏奪其權，<span class="jiazhu">帝，中山衞姬所生也。</span>白太后：<span class="yinhao">「前哀帝立，背恩義，<span class="jiazhu">背，蒲妹翻；下同。</span>自貴外家丁、傅，撓亂國家，<span class="jiazhu">師古曰：撓，擾也；音火高翻。</span>幾危社稷。<span class="jiazhu">幾，居希翻。</span>今帝以幼年復奉大宗爲成帝後，宜明一統之義，<span class="jiazhu">謂旣奉大宗，則以子繼父，一以正統相承，義不得顧私親。</span>以戒前事，爲後代法。」</span>六月，遣甄豐奉璽綬，卽拜帝母衞姬爲中山孝王后。賜帝舅衞寶、寶弟玄爵關內侯。賜帝女弟三人號曰君，<span class="jiazhu">謁臣號修義君，皮爲承禮君，鬲子爲尊德君。師古曰：鬲，音歷。</span>皆留中山，不得至京師。</p>
<p class="em2 strong" id="online_toc_52"><a class="gg-link" href="#online_toc_52"></a>扶風功曹申屠剛以直言對策曰：<span class="yinhao">「臣聞成王幼少，周公攝政，聽言下賢，均權布寵，動順天地，舉措不失；然近則召公不說，遠則四國流言。<span class="jiazhu">賢曰：<span class="shu-ming">尙書</span>曰：周公爲師，相成王，爲左右，召公不悅。言周公旣還政成王，宜自退，今復爲相，故不悅也。四國，謂管、蔡、商、奄也。成王幼小，周公攝政，四國流言曰：公將不利於孺子。說，讀曰悅。</span>今聖主始免襁褓，卽位以來，至親分離，外戚杜隔，恩不得通。且漢家之制，雖任英賢，猶援姻戚，親疏相錯，杜塞間隙，<span class="jiazhu">援，于元翻。塞，悉則翻。間，古莧翻。</span>誠所以安宗廟，重社稷也。宜亟遣使者徵中山太后，置之別宮，令時朝見，<span class="jiazhu">朝，直遙翻。見，賢遍翻。</span>又召馮、衞二族，裁與宂職，<span class="jiazhu">賢曰：宂，散也。</span>使得執戟親奉宿衞，以抑患禍之端，上安社稷，下全保傅。」</span><span class="jiazhu">此保傅，謂四輔也。</span>莽令太后下詔曰：<span class="yinhao">「剛所言僻經妄說，違背大義！」</span><span class="jiazhu">背，布內翻。</span>罷歸田里。</p>
<p class="em2 strong" id="online_toc_53"><a class="gg-link" href="#online_toc_53"></a><span class="yinwen">5</span>丙午，封魯頃公之八世孫公子寬爲褒魯侯，<span class="jiazhu">魯頃公讎，秦孝文王元年爲楚所滅。<span class="shu-ming">恩澤侯表</span>：褒魯侯，食邑於南陽郡。</span>奉周公祀；封褒成君孔霸曾孫均爲褒成侯，<span class="jiazhu"><span class="shu-ming">恩澤侯表</span>：褒成侯，食邑於山陽瑕丘。</span>奉孔子祀。</p>
<p class="em2 strong" id="online_toc_54"><a class="gg-link" href="#online_toc_54"></a><span class="yinwen">6</span>詔：<span class="yinhao">「天下女徒已論，歸家，出雇山錢，月三百。<span class="jiazhu">如淳曰：已論，罪已定也。<span class="shu-ming">令甲</span>，女子犯罪，作女徒六月，雇山遣歸。說以爲當於山伐木，聽使入錢雇功直，故謂之雇山。應劭曰：舊刑：鬼薪，取薪於山，以給宗廟。今使女徒出錢雇薪，故曰雇山也。師古曰：如說近之。謂女徒論罪已定，並放歸家，不親役之，但令出錢月三百以雇人也。爲此恩者，所以行太皇太后之德，施惠於婦人。</span>復貞婦，鄕一人。<span class="jiazhu">師古曰：復，方目翻。鄕一人，取其尤最者。</span>大司農部丞十三人，人部一州，勸農桑。」</span><span class="jiazhu">武帝時，桑弘羊置大司農部丞數十人，分部郡國，主均輸鹽鐵。今以十三人部十三州。</span></p>
<p class="em2 strong" id="online_toc_55"><a class="gg-link" href="#online_toc_55"></a><span class="yinwen">7</span>秋，九月，赦天下徒。</p>
<div class="yeartoc" id="year_toc_2"><p class="strong" id="online_toc_56"><a class="gg-link" href="#online_toc_56"></a><span class="section" id="title-7"><span data-head-description="孝平皇帝上" data-head-level="h4" data-head-title="元始二年">二年</span></span><span class="biaozhusup" data-rel="">（壬戌、二年）</span></p></div>
<p class="em2 strong" id="online_toc_57"><a class="gg-link" href="#online_toc_57"></a><span class="yinwen">1</span>春，黃支國獻犀牛。黃支在南海中，去京師三萬里。<span class="jiazhu">應劭曰：黃支國，在日南之南。</span>王莽欲燿威德，故厚遺其王，<span class="jiazhu">遺，于季翻。</span>令遣使貢獻。</p>
<p class="em2 strong" id="online_toc_58"><a class="gg-link" href="#online_toc_58"></a><span class="yinwen">2</span>越巂郡上黃龍游江中，<span class="jiazhu">上，時掌翻。</span>太師光、大司徒宮等咸稱<span class="yinhao">「莽功德比周公，宜告祠宗廟。」</span>大司農孫寶曰：<span class="yinhao">「周公上聖，召公大賢，尙猶有不相說，<span class="jiazhu">說，讀曰悅。</span>著於經典，兩不相損。今風雨未時，百姓不足，每有一事，羣臣同聲，<span class="jiazhu">師古曰：言雷同阿附，妄說福祥。</span>得無非其美者？」</span><span class="jiazhu">謂所美非美也。</span>時大臣皆失色。甄邯卽時承制罷議者。會寶遣吏迎母，母道病，留弟家，獨遣妻子。司直陳崇劾奏寶，事下三公卽訊。<span class="jiazhu">師古曰：就問之也。劾，戶槪翻。下，遐稼翻。</span>寶對曰：<span class="yinhao">「年七十，誖眊，恩衰共養，營妻子，如章。」</span><span class="jiazhu">師古曰：誖，惑也。眊，與耄同。自言老耄，心志亂惑，供養之恩衰，具如所奏之章也。誖，音布內翻。共，讀曰供，音居用翻。</span>寶坐免，終於家。</p>
<p class="em2 strong" id="online_toc_59"><a class="gg-link" href="#online_toc_59"></a><span class="yinwen">3</span>帝更名衎。<span class="jiazhu">衎，空旱翻，又墟岸翻。</span></p>
<p class="em2 strong" id="online_toc_60"><a class="gg-link" href="#online_toc_60"></a><span class="yinwen">4</span>三月，癸酉，大司空王崇謝病免，以避王莽。</p>
<p class="em2 strong" id="online_toc_61"><a class="gg-link" href="#online_toc_61"></a><span class="yinwen">5</span>夏，四月，丁酉，左將軍甄豐爲大司空，右將軍孫建爲左將軍，光祿勳甄邯爲右將軍。</p>
<p class="em2 strong" id="online_toc_62"><a class="gg-link" href="#online_toc_62"></a><span class="yinwen">6</span>立代孝王玄孫之子如意爲廣宗王，江都易王孫盱台侯宮爲廣川王，廣川惠王曾孫倫爲廣德王。<span class="jiazhu">代孝王參孫義，改封清河；傳國至孫年，宣帝地節四年以罪廢；今封如意以奉孝王後。江都易王非傳國子建，武帝元狩二年謀反，自殺；今立宮以奉易王後。廣川惠王越，宣帝地節四年，以其孫文紹封；傳子海陽，甘露四年以罪廢；今立倫以奉惠王後。此皆王莽爲政以繼絕世惑衆。盱台，音吁怡。</span>紹封漢興以來大功臣之後周共等皆爲列侯及關內侯，<span class="jiazhu">共，絳侯周勃玄孫。師古曰：共，讀曰恭。</span>凡百一十七人。</p>
<p class="em2 strong" id="online_toc_63"><a class="gg-link" href="#online_toc_63"></a><span class="yinwen">7</span>郡國大旱、蝗，青州尤甚，<span class="jiazhu">青州部平原、千乘、濟南、齊、北海、東萊等郡，甾川、膠東、高密等王國。</span>民流亡。王莽白太后：宜衣繒練，<span class="jiazhu">師古曰：繒練，謂帛無文者。衣，於旣翻。</span>頗損膳，以示天下。莽因上書願出錢百萬，獻田三十頃，付大司農助給貧民。於是公卿皆慕效焉，凡獻田宅者二百三十人，以口賦貧民。<span class="jiazhu">師古曰：計口而給其田宅。</span>又起五里於長安城中，<span class="jiazhu">如淳曰：民居之里。</span>宅二百區，以居貧民。莽帥羣臣奏太后<span class="jiazhu">帥，讀曰率。</span>言：<span class="yinhao">「幸賴陛下德澤，間者風雨時，甘露降，神芝生，蓂莢、朱草、嘉禾，休徵同時並至。<span class="jiazhu">師古曰：休，美也。徵，證也。</span>願陛下遵帝王之常服，復太官之法膳，使臣子各得盡驩心，備共養！」</span><span class="jiazhu">共，居用翻。養，羊尙翻。</span>莽又令太后下詔，不許。每有水旱，莽輒素食，<span class="jiazhu">師古曰：素食，卽菜食，無肉。</span>左右以白太后。太后遣使者詔曰：<span class="yinhao">「聞公菜食，憂民深矣。今秋幸孰，<span class="jiazhu">孰，古熟字通。</span>公以時食肉，愛身爲國！」</span><span class="jiazhu">爲，于僞翻。</span></p>
<p class="em2 strong" id="online_toc_64"><a class="gg-link" href="#online_toc_64"></a><span class="yinwen">8</span>六月，隕石于鉅鹿二。</p>
<p class="em2 strong" id="online_toc_65"><a class="gg-link" href="#online_toc_65"></a><span class="yinwen">9</span>光祿大夫楚國龔勝、太中大夫琅邪邴漢<span class="jiazhu">邴，姓也；與丙同。</span>以王莽專政，皆乞骸骨，莽令太后策詔之曰：<span class="yinhao">「朕愍以官職之事煩大夫，大夫其脩身守道，以終高年。」</span>皆加優禮而遣之。</p>
<p class="em2 strong" id="online_toc_66"><a class="gg-link" href="#online_toc_66"></a><span class="yinwen">10</span>梅福知王莽必篡漢祚，一朝棄妻子去，不知所之。其後，人有見福於會稽者，變姓名爲吳市門卒云。<span class="jiazhu">會稽郡，時治吳縣。會，工外翻。</span></p>
<p class="em2 strong" id="online_toc_67"><a class="gg-link" href="#online_toc_67"></a><span class="yinwen">11</span>秋，九月，戊申晦，日有食之，赦天下徒。</p>
<p class="em2 strong" id="online_toc_68"><a class="gg-link" href="#online_toc_68"></a><span class="yinwen">12</span>遣執金吾候陳茂<span class="jiazhu">晉灼曰：<span class="shu-ming">百官表</span>：執金吾屬官有兩丞、候、司馬。</span>諭說江湖賊成重等二百餘人<span class="jiazhu">說，輸芮翻。</span>皆自出，送家在所收事。<span class="jiazhu">如淳曰：賊雖自出，得還其家而已，不得復除，尙當役作之也。師古曰：如說非也，言身旣自出，又各送其家人詣本屬縣邑從賦役耳。貢父曰：賊二百餘人皆異縣人，旣自出，故送家在所收事也。余謂劉說是。</span>重徙雲陽，<span class="jiazhu">服虔曰：重，成重也；作賊長帥，故徙之也。</span>賜公田宅。</p>
<p class="em2 strong" id="online_toc_69"><a class="gg-link" href="#online_toc_69"></a><span class="yinwen">13</span>王莽欲悅太后以威德至盛，異於前，乃風單于令遣王昭君女須卜居次云入侍太后，所以賞賜之甚厚。</p>
<p class="em2 strong" id="online_toc_70"><a class="gg-link" href="#online_toc_70"></a><span class="yinwen">14</span>車師後王國有新道通玉門關，<span class="jiazhu">車師後王國治務塗谷，去長安八千九百五十里。</span>往來差近，戊己校尉徐普欲開之。車師後王姑句<span class="jiazhu">師古曰：句，音鉤。</span>以當道供給使者，心不便也。普欲分明其界，然後奏之，召姑句使證之；不肯，繫之。其妻股紫陬<span class="jiazhu">師古曰：陬，音子侯翻。</span>謂姑句曰：<span class="yinhao">「前車師前王爲都護司馬所殺，<span class="jiazhu">此言日前事也。車師前王治交河城，去長安八千一百五十里。</span>今久繫必死，不如降匈奴！」</span>卽馳突出高昌壁，入匈奴。<span class="jiazhu">拓拔魏時，闞爽始立國於高昌，蓋因漢高昌壁爲名。杜佑曰：高昌郡，蓋因其地高敞，人物昌盛立名。或云：昔漢武帝遣兵西討，師旅頓弊者因住焉，有漢時高昌壘故也。</span>又去胡來王唐兜<span class="jiazhu">婼羌國王，號去胡來王，去陽關千八百里，去長安六千三百里。師古曰：言去胡戎來附漢也。婼，孟康音兒。師古曰：音而遮翻。</span>與赤水羌數相寇，<span class="jiazhu">羌之居赤水者，大種也，與婼羌比近。唐有黑党項，居赤水西。數，所角翻。</span>不勝，告急都護，都護但欽不以時救助。<span class="jiazhu">但欽，人姓名。姓書，但，平音；或上。</span>唐兜困急，怨欽，東守玉門關；玉門關不內，卽將妻子、人民千餘人亡降匈奴；<span class="jiazhu">降，戶江翻；下同。</span>單于受置左谷蠡地，<span class="jiazhu">左谷蠡王所居地也。谷，音鹿。蠡，盧奚翻。</span>遣使上書言狀曰：<span class="yinhao">「臣謹已受。」</span>詔遣中郎將韓隆等使匈奴，責讓單于；單于叩頭謝罪，執二虜還付使者。<span class="jiazhu">二虜，姑句及唐兜也。</span>詔使中郎將王萌待於西域惡都奴界上。<span class="jiazhu">服虔曰：惡都奴，西域之谷名也。</span>單于遣使送，因請其罪；<span class="jiazhu">爲二虜請於漢，求釋其背叛之罪也。</span>使者以聞。莽不聽，詔會西域諸國王，陳軍斬姑句、唐兜以示之；<span class="jiazhu">欲以懲後，使不敢叛。</span>乃造設四條，<span class="jiazhu">師古曰：更新爲此制也。</span>中國人亡入匈奴者，烏孫亡降匈如者，西域諸國佩中國印綬降匈奴者，烏桓降匈奴者，皆不得受。遣中郎將王駿、王昌、副校尉甄阜、王尋使匈奴，班四條與單于，雜函封，<span class="jiazhu">師古曰：與璽書同一函而封之。</span>付單于，令奉行；因收故宣帝所爲約束封函還。<span class="jiazhu">宣帝與匈奴約，長城以南漢有之，長城以北匈奴有之，有降者不得受。今莽以約束未明，故頒四條而收舊所爲約束。</span>時莽奏令中國不得有二名，<span class="jiazhu"><span class="shu-ming">公羊春秋傳</span>譏二名，故莽效之。</span>因使使者以風單于，宜上書慕化，爲一名，漢必加厚賞。單于從之，上書言：<span class="yinhao">「幸得備藩臣，竊樂太平聖制。臣故名囊知牙斯，今謹更名曰知。」</span>莽大說，<span class="jiazhu">樂，音洛。更，工衡翻。說，讀曰悅。</span>白太后，遣使者答諭，厚賞賜焉。</p>
<p class="em2 strong" id="online_toc_71"><a class="gg-link" href="#online_toc_71"></a><span class="yinwen">15</span>莽欲以女配帝爲皇后以固其權，奏言：<span class="yinhao">「皇帝卽位三年，長秋宮未建，<span class="jiazhu">師古曰：秋者，收成之時；長者，恆久之義；故以爲皇后宮名。</span>掖庭媵未充。<span class="jiazhu">媵，以證翻；從嫁之女也。古者諸侯一國嫁女，九國媵之。</span>乃者國家之難，本從無嗣，配取不正，請考論<span class="shu-ming">五經</span>，定取后禮，<span class="jiazhu">難，乃旦翻。師古曰：取，皆讀曰娶。</span>正十二女之義，以廣繼嗣，<span class="jiazhu">古者天子一娶九女。<span class="shu-ming">公羊傳</span>曰：諸侯一聘九女，則周之天子固有十二女之禮。莽之進女也十一媵，蓋通后爲十二女也。</span>博采二王後及周公、孔子世、列侯在長安者適子女。」</span><span class="jiazhu">二王後，殷、周之後。周公、孔子世，周、孔之後世，嫡相承者。師古曰：適，讀曰嫡。嫡，謂妻所生也。</span>事下有司，上衆女名，<span class="jiazhu">下，遐稼翻。上，時掌翻；下同。</span>王氏女多在選中者，莽恐其與己女爭，卽上言：<span class="yinhao">「身無德，子材下，不宜與衆女並采。」</span>太后以爲至誠，乃下詔曰：<span class="yinhao">「王氏女，朕之外家，其勿采。」</span>庶民、諸生、郎吏以上守闕上書者日千餘人，公卿大夫或詣廷中，或伏省戶下，咸言：<span class="yinhao">「安漢公盛勳堂堂若此，今當立后，獨柰何廢公女，天下安所歸命！願得父女爲天下母！」</span>莽遣長史以下分部曉止公卿及諸生，<span class="jiazhu">師古曰：分，音扶問翻。曉止，開諭之使止也。</span>而上書者愈甚。太后不得已，聽公卿采莽女。莽復自白：<span class="yinhao">「宜博選衆女。」</span>公卿爭曰：<span class="yinhao">「不宜采諸女以貳正統。」</span><span class="jiazhu">師古曰：言皇后之位當在莽女也。</span>莽乃白：<span class="yinhao">「願見女。」</span></p>
</div></body></html>