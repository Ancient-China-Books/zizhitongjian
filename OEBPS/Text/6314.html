<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百七十·陳紀四·臨海王·高宗宣皇帝上之上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="陳紀四">陳紀四</span></span></h1>
<p><span class="jiazhu">起強圉大淵獻<span class="biaozhusup" data-rel="">（丁亥）</span>，盡重光單閼<span class="biaozhusup" data-rel="">（辛卯）</span>凡五年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="臨海王">臨海王</span></span></h5>
<p class=""><span class="jiazhu">諱伯宗，字奉業，小字藥王，文帝嫡長子也。</span></p>
<p class="strong"><span class="section" id="title-3"><span data-head-description="臨海王" data-head-level="h4" data-head-title="光大元年">光大元年</span></span><span class="biaozhusup" data-rel="">（丁亥、五六七年）</span></p>
<p class="em2 strong"><span class="yinwen">1</span>春，正月，癸酉朔，日有食之。</p>
<p class="em2 strong"><span class="yinwen">2</span>尙書左僕射袁樞卒。<span class="jiazhu">卒，子恤翻。</span></p>
<p class="em2 strong"><span class="yinwen">3</span>乙亥，大赦，改元。<span class="jiazhu">改元光大。</span></p>
<p class="em2 strong"><span class="yinwen">4</span>辛卯，帝祀南郊。</p>
<p class="em2 strong"><span class="yinwen">5</span>壬辰，齊上皇還鄴。<span class="jiazhu">去年八月如晉陽，今還。</span></p>
<p class="em2 strong"><span class="yinwen">6</span>己亥，周主耕藉田。<span class="jiazhu">藉，秦昔翻。</span></p>
<p class="em2 strong"><span class="yinwen">7</span>二月，壬寅朔，齊主加元服，大赦。</p>
<p class="em2 strong"><span class="yinwen">8</span>初，高祖爲梁相，<span class="jiazhu">高祖殺王僧辯，立梁敬帝，遂相之，因以受禪。相，息亮翻；下同。</span>用劉師知爲中書舍人。師知涉學工文，練習儀體，<span class="jiazhu">儀體，謂朝儀國體。</span>歷世祖朝，雖位宦不遷，而委任甚重，<span class="jiazhu">朝，直遙翻；下同。</span>與揚州刺史安成王頊、尙書僕射到仲舉同受遺詔輔政。師知、仲舉恆居禁中，參決衆事，<span class="jiazhu">恆，戶登翻。</span>頊與左右三百人入居尙書省。師知見頊地望權勢爲朝野所屬，心忌之，<span class="jiazhu">屬，之欲翻。</span>與尙書左丞王暹等謀出頊於外。<span class="jiazhu">暹，思廉翻。</span>衆猶豫，未敢先發。東宮通事舍人殷不佞，素以名節自任，<span class="jiazhu">按蕭子顯《齊志》，東宮職僚，未有通事舍人。《五代志》，梁東宮有通事守舍人、典事守舍人、典法守舍人員，陳因之。</span>又受委東宮，<span class="jiazhu">言在東宮，爲上所親委。</span>乃馳詣相府，<span class="jiazhu">是時以尙書省爲相府。</span>矯敕謂頊曰：<span class="yinhao">「今四方無事，王可還東府經理州務。」</span><span class="jiazhu">州務，謂揚州事務。</span></p>
<p class="em2 strong">頊將出，中記室毛喜<span class="jiazhu">《五代志》：梁制：蕃王國及庶姓有持節，府有中錄事、中記室。</span>馳入見頊曰：<span class="yinhao">「陳有天下日淺，國禍繼臻，<span class="jiazhu">謂八年之間，國連有大喪。</span>中外危懼。太后深惟至計，<span class="jiazhu">惟，思也。</span>令王入省共康庶績，今日之言，必非太后之意。宗壯<span class="jiaozhusup">【章：十二本「壯」作「社」；乙十一行本同；孔本同。】</span>之重，願王三思，<span class="jiazhu">三，息暫翻，又如字。</span>須更聞奏，無使姦人得肆其謀。今出外卽受制於人，譬如曹爽，願作富家翁，其可得邪！」</span><span class="jiazhu">曹爽事見四［七］十五卷魏邵陵厲公嘉平元年。</span>頊遣喜與領軍將軍吳明徹籌之，明徹曰：<span class="yinhao">「嗣君諒闇，<span class="jiazhu">闇，音陰。</span>萬機多闕。殿下親實周、邵，當輔安社稷，願留中勿疑。」</span></p>
<p class="em2 strong">頊乃稱疾，召劉師知，留之與語，使毛喜先入言於太后。太后曰：<span class="yinhao">「今伯宗幼弱，政事並委二郎。<span class="jiazhu">文帝居長，頊居次，故稱爲二郎。</span>此非我意。」</span>喜又言於帝。帝曰：<span class="yinhao">「此自師知等所爲，朕不知也。」</span>喜出，以報頊。頊因囚師知，自入見太后及帝，<span class="jiazhu">見，賢遍翻。</span>極陳師知之罪，仍自草敕請畫，<span class="jiazhu">請畫可也。</span>可師知付廷尉，其夜，於獄中賜死。以到仲舉爲金紫光祿大夫。王暹、殷不佞並付治。<span class="jiazhu">付治，付有司治罪也。或作<span class="yinhao">「付冶」</span>，付東冶使徒作也。以下文不害免官言之，<span class="yinhao">「治」</span>字爲是。暹，息廉翻。</span>不佞，不害之弟也，少有孝行，<span class="jiazhu">不佞少居父喪，以至孝稱。江陵之陷，不佞母死於亂兵。不佞在吳，道路隔絕，久不得奔赴，四年之中，晝夜號泣，居處飲食，常爲居喪之禮。後其兄不齊迎母喪歸葬，不佞居處之節，如始聞問，若此者又三年。身自負土，手植松柏，每歲時伏臘，必三日不食。少，詩照翻。行，下孟翻。</span>頊雅重之，故獨得不死，免官而已。王暹伏誅。自是國政盡歸於頊。<span class="jiazhu">劉師知之事，大類楊愔。</span></p>
<p class="em2 strong">右衞將軍會稽韓子高，鎭領軍府，在建康諸將中士馬最盛，<span class="jiazhu">會，工外翻。將，卽亮翻。</span>與仲舉通謀。事未發。毛喜請簡士馬配子高，幷賜鐵炭，使脩器甲。頊驚曰：<span class="yinhao">「子高謀反，方欲收執，何爲更如是邪？」</span><span class="jiazhu">邪，音耶。</span>喜曰：<span class="yinhao">「山陵始畢，邊寇尙多，而子高受委前朝，名爲杖順。若收之，恐不卽授首，或能爲人患。宜推心安誘，<span class="jiazhu">朝，直遙翻。誘，音酉。</span>使不自疑，伺間圖之，一壯士之力耳。」</span>頊深然之。<span class="jiazhu">間，古莧翻。《考異》曰：《陳書·文沈后傳》云：<span class="yinhao">「安成王旣專，沈太后憂悶，計無所出，乃密賂宦者蔣裕，令誘建安人張安國，使據郡反，冀因此以圖高宗。安國事覺，並爲高宗所誅。時后左右近侍頗知其事，后恐連，逮黨與並殺之。」</span>按后欲圖高宗，而令安國據建安反，理不相涉。且后若實有此謀，高宗旣立，后豈得自全！今删去。</span></p>
<p class="em2 strong">仲舉旣廢歸私第，心不自安。子郁，尙世祖妹信義長公主，<span class="jiazhu">信義，郡名。《五代志》：吳郡常熟縣，梁置信義郡。長，知兩翻。</span>除南康內史，未之官。子高亦自危，求出爲衡、廣諸鎭；郁每乘小輿，蒙婦人衣，與子高謀。會前上虞令陸昉及子高軍主告其謀反。<span class="jiazhu">昉，分罔翻。</span>頊在尙書省，因召文武在位議立皇太子。平旦，仲舉、子高入省，皆執之，<span class="jiazhu">到仲舉旣廢歸私第，非在位者。蓋頊召其會議，因而執之。</span>幷郁送廷尉，下詔，於獄賜死，<span class="jiazhu">《考異》曰：《陳書·子高傳》，死在光大元年八月。按《華皎傳》，子高誅後，皎始謀叛。《帝紀》，此年五月，皎已謀反。又慈訓太后令，先言劉師知、子高誅，後乃及余孝頃。《始興王伯茂傳》，師知等誅後，伯茂乃進號中衞。然則《子高傳》誤也。</span>餘黨一無所問。</p>
<p class="em2 strong"><span class="yinwen">9</span>辛亥，南豫州刺史余孝頃坐謀反誅。</p>
<p class="em2 strong"><span class="yinwen">10</span>癸丑，以東揚州刺史始興王伯茂爲中衞大將軍、開府儀同三司。<span class="jiazhu">梁置四中將軍，軍、衞、撫、護，止施於內。</span>伯茂，帝之母弟也，劉師知、韓子高之謀，伯茂皆預之；司徒頊恐扇動內外，故以爲中衞，專使之居禁中，與帝遊處。<span class="jiazhu">處，昌呂翻。</span></p>
<p class="em2 strong"><span class="yinwen">11</span>三月，甲午，以尙書右僕射沈欽爲侍中、左僕射。<span class="jiazhu">史言沈欽官兼兩省。</span></p>
<p class="em2 strong"><span class="yinwen">12</span>夏，四月，癸丑，齊遣散騎常侍司馬幼之來聘。<span class="jiazhu">散，悉亶翻。騎，奇寄翻。</span></p>
<p class="em2 strong"><span class="yinwen">13</span>湘州刺史華皎<span class="jiazhu">華，戶化翻。</span>聞韓子高死，內不自安，<span class="jiazhu">皎與劉師知、韓子高皆爲文帝所親任，二人旣死，故皎不自安。</span>繕甲聚徒，撫循所部，啓求廣州，以卜朝廷之意。司徒頊僞許之，而詔書未出。皎遣使潛引周兵，又自歸於梁，以其子玄響爲質。<span class="jiazhu">使，疏吏翻。質，音致。</span></p>
<p class="em2 strong">五月，癸巳，頊以丹楊尹吳明徹爲湘州刺史。</p>
<p class="em2 strong"><span class="yinwen">14</span>甲午，齊以東平王儼爲尙書令。</p>
<p class="em2 strong"><span class="yinwen">15</span>司徒頊遣吳明徹帥舟師三萬趣郢州，<span class="jiazhu">帥，讀曰率；下同。趣，七喻反；下同。</span>丙申，遣征南大將軍淳于量帥舟師五萬繼之，又遣冠武將軍楊文通從安成步道出茶陵，<span class="jiazhu">梁置冠武將軍，與折衝同班。《五代志》：廬陵郡安復縣，舊置安成郡。茶陵縣，漢屬長沙郡，吳分屬湘東郡，隋幷入衡山郡湘潭縣。《九域志》：茶陵縣屬衡州，在州東三百五十五里。</span>巴山太守黃法慧從宜陽出澧陵，<span class="jiazhu">宜陽，卽豫章郡宜春縣也，晉孝武帝更名宜陽，避太后諱也。隋復曰宜春縣，帶袁州。後漢立醴陵縣，屬長沙郡。《九域志》：在郡東一百六十里。自宜春至醴陵二百二十里。守，式又翻。</span>共襲華皎，幷與江州刺史章昭達、郢州刺史程靈洗合謀進討。六月，壬寅，以司空徐度爲車騎將軍，總督建康諸軍，步道趣湘州。</p>
<p class="em2 strong"><span class="yinwen">16</span>辛亥，周主尊其母叱奴氏爲皇太后。<span class="jiazhu">按魏收《官氏志》：拓跋興於代北，兼幷他部，以本部中別族爲內姓；其他諸部隨方分之，北方有叱奴氏。</span></p>
<p class="em2 strong"><span class="yinwen">17</span>己未，齊封皇弟仁機爲西河王，仁約爲樂浪王，<span class="jiazhu">樂，音洛；下同。浪，音琅。</span>仁儉爲潁川王，仁雅爲安樂王，仁直爲丹楊王，<span class="jiazhu">《考異》曰：《北齊書·帝紀》：名統，今從《列傳》。統，謂仁直。</span>仁謙爲東海王。<span class="jiazhu">皆郡王也。《五代志》：安樂郡密雲縣，舊置安樂郡。</span></p>
<p class="em2 strong"><span class="yinwen">18</span>華皎使者至長安；梁亦上書言戕，且乞師；<span class="jiazhu">華，戶化翻。使，疏吏翻。上，時掌翻。</span>周人議出師應之。司會崔猷曰：<span class="yinhao">「前歲東征，死傷過半。<span class="jiazhu">謂攻齊洛陽也，事見上卷文帝天嘉五年。會，古外翻。</span>比雖循撫，瘡痍未復。今陳氏保境息民，共敦鄰好，<span class="jiazhu">比，毗至翻。好，呼到翻。</span>豈可利其土地，納其叛臣，違盟約之信，興無名之師乎！」</span>晉公護不從。閏六月，戊寅，遣襄州總管衞公直督柱國陸通、大將軍田弘、權景宣、元定等將兵助之。<span class="jiazhu">將，卽亮翻，又音如字，領也。</span></p>
<p class="em2 strong"><span class="yinwen">19</span>辛巳，齊左丞相咸陽武王斛律金卒，年八十。長子光爲大將軍，<span class="jiazhu">相，息亮翻。卒，子恤翻。長，知兩翻。</span>次子羨及孫武都並開府儀同三司，出鎭方岳，<span class="jiazhu">斛律羨鎭幽州，武都鎭梁、兗二州。</span>其餘子孫封侯顯貴者甚衆。門中一皇后，二太子妃，<span class="jiazhu">金子光長女，孝昭納爲太子妃；次女，武成納爲太子妃，後主受內禪，立爲皇后。</span>三公主，<span class="jiazhu">按後祖珽言光男尙公主，蓋光子武都、世雄、恆伽皆尙主也。</span>事齊貴寵，三世無比。自肅宗以來，禮敬尤重，每朝見，常聽乘步挽車至階，<span class="jiazhu">朝，直遙翻。見，賢遍翻。步挽車，不用牛馬，令人步挽之。</span>或以羊車迎之。然金不以爲喜，嘗謂光曰：<span class="yinhao">「我雖不讀書，聞古來外戚鮮有能保其族者。<span class="jiazhu">鮮，息淺翻。</span>女若有寵，爲諸貴所嫉；無寵，爲天子所憎。我家直以勳勞致富，何必藉女寵也！」</span><span class="jiazhu">史言斛律金有識。</span></p>
<p class="em2 strong"><span class="yinwen">20</span>壬午，齊以東平王儼錄尙書事，以左僕射趙彥深爲尙書令，幷省尙書左僕射婁定遠爲左僕射，<span class="jiazhu">自幷省入爲鄴省左僕射。</span>中書監徐之才爲右僕射。定遠，昭之子也。<span class="jiazhu">昭，婁后之弟。</span></p>
<p class="em2 strong"><span class="yinwen">21</span>秋，七月，戊申，立皇子至澤爲太子。</p>
<p class="em2 strong"><span class="yinwen">22</span>八月，齊以任城王湝爲太師，<span class="jiazhu">任，音壬。湝，音皆，又戶皆翻。</span>馮翊王潤爲大司馬，段韶爲左丞相，賀拔仁爲右丞相，侯莫陳相爲太宰，婁叡爲太傅，斛律光爲太保，韓祖念爲大將軍，趙郡王叡爲太尉，東平王儼爲司徒。</p>
<p class="em2 strong">儼有寵於上皇及胡后，時兼京畿大都督、領軍大將軍，領御史中丞。魏朝故事：中丞出，與皇太子分路，<span class="jiazhu">分路而行，不引車避道。朝，直遙翻。</span>王公皆遙駐車，去牛，頓軛於地，以待其過；<span class="jiazhu">去，羌呂翻。軛，於革翻。</span>其或遲違，<span class="jiazhu">不卽駐車頓軛，是遲，遲爲違法。</span>則前驅以赤棒棒之。<span class="jiazhu">棒，部項翻。</span>自遷鄴以後，此儀廢絕，上皇欲尊寵儼，命一遵舊制。儼初從北宮出，將上中丞，<span class="jiazhu">將上，時掌翻。今人謂領職視事爲禮上。</span>凡京畿步騎、領軍官屬、中丞威儀、司徒鹵簿，莫不畢從。<span class="jiazhu">騎，奇寄翻。從，才用翻。</span>上皇與胡后張幕於華林園東門外而觀之，遣中使驟馬趣仗。<span class="jiazhu">趣儼前導儀仗也。使，疏吏翻。趣，七喻翻。</span>不得入，自言奉敕，赤棒卒應聲碎其鞍，馬驚，人墜。上皇大笑，以爲善，更敕駐車，勞問良久。<span class="jiazhu">勞問儼也。勞，力到翻。</span>觀者傾鄴城。</p>
<p class="em2 strong">儼恆在宮中，坐含光殿視事，<span class="jiazhu">恆，戶登翻；下同。</span>諸父皆拜之。上皇或時如幷州，<span class="jiazhu">晉陽宮在幷州。</span>儼恆居守。<span class="jiazhu">恆，戶登翻。守，式又翻。</span>每送行，或半路，或至晉陽乃還。<span class="jiazhu">還，從宣翻，又音如字。</span>器玩服飾，皆與齊主同，所須悉官給。嘗於南宮見新冰早李，<span class="jiazhu">齊主時居鄴之南宮，儼從上皇、胡后居北宮。</span>還，怒曰：<span class="yinhao">「尊兄已有，我何意無！」</span><span class="jiazhu">儼常謂齊主爲尊兄。</span>自是齊主或先得新奇，屬官及工人必獲罪。儼性剛決，嘗言於上皇曰：<span class="yinhao">「尊兄懦，何能帥左右！」</span>上皇每稱其才，有廢立意，胡后亦勸之，旣而中止。<span class="jiazhu">儼與齊主旣定君臣之分，而常以兄弟相呼，又有奪嫡之意。史歷言之，爲儼怙寵致禍張本。帥，讀曰率。</span></p>
<p class="em2 strong"><span class="yinwen">23</span>華皎遣使誘章昭達，昭達執送建康。又誘程靈洗，靈洗斬之。<span class="jiazhu">華，戶化翻。使，疏吏翻。誘，音酉；下並同。</span>皎以武州居其心腹，<span class="jiazhu">《五代志》：武陵郡，梁置武州。</span>遣使誘都督陸子隆，子隆不從；遣兵攻之，不克。巴州刺史戴僧朔等並隸於皎，<span class="jiazhu">文帝命皎都督湘、巴等四州。《五代志》，巴陵郡，梁置巴州。</span>長沙太守曹慶等，本隸皎下，遂爲之用。<span class="jiazhu">湘州與長沙郡同治所，以州統郡，故曰本隸皎下。守，手又翻。</span>司徒頊恐上流守宰皆附之，乃曲赦湘、巴二州。九月，乙巳，悉誅皎家屬。</p>
<p class="em2 strong">梁以皎爲司空，遣其柱國王操將兵二萬助之。周權景宣將水軍，元定將陸軍，衞公直總之，與皎俱下。<span class="jiazhu">將，卽亮翻，又音如字，領也。</span>淳于量軍夏口，直軍魯山，使元定以步騎數千圍郢州。<span class="jiazhu">騎，奇寄翻。《考異》曰：《陳·帝紀》云<span class="yinhao">「步騎二萬」</span>，　蓋夸誕之辭。今從《周·帝紀》。</span>皎軍于白螺，<span class="jiazhu">《水經》：江水過長沙下雋縣北，湘水從南來注之。江水又東過彭城口，又東過如山北，又東過白螺山南。螺，盧戈翻。雋，辭兗翻。</span>與吳明徹等相持。徐度、楊文通由嶺路襲湘州，<span class="jiazhu">嶺路，卽前所出安成、宜陽步道也。</span>盡獲其所留軍士家屬。</p>
<p class="em2 strong">皎自巴陵與周、梁水軍順流乘風而下，軍勢甚盛，戰于沌口。<span class="jiazhu">沌，柱兗翻。</span>量、明徹募軍中小艦，多賞金銀，令先出當西軍大艦受其拍；西軍諸艦發拍皆盡，然後量等以大艦拍之，西軍艦皆碎，沒于中流。<span class="jiazhu">戰船置拍竿，發之以拍敵船。艦，戶黯翻。</span>西軍又以艦載薪，因風縱火。俄而風轉，自焚，西軍大敗。皎與戴僧朔單舸走，<span class="jiazhu">舸，古我翻。</span>過巴陵，不敢發岸，<span class="jiazhu"><span class="yinhao">「發」</span>，恐當作<span class="yinhao">「登」</span>。</span>徑奔江陵；衞公直亦奔江陵。</p>
<p class="em2 strong">元定孤軍，進退無路，斫竹開徑，且戰且引，欲趣巴陵。<span class="jiazhu">趣，七喻翻。</span>巴陵已爲徐度等所據，度等遣使僞與結盟，許縱之還國；定信之，解仗就度，度執之，盡俘其衆，<span class="jiazhu">《考異》曰：《陳書》云<span class="yinhao">「獲萬餘人，馬四千匹」</span>。亦恐夸誕，今不取。</span>幷擒梁大將軍李廣。定憤恚而卒。<span class="jiazhu">恚，於避翻。卒，子恤翻。</span></p>
<p class="em2 strong">皎黨曹慶等四十餘人並伏誅。唯以岳陽太守章昭裕，昭達之弟，桂陽太守曹宣，高祖舊臣，衡陽內史汝陰任忠，嘗有密啓，皆宥之。</p>
<p class="em2 strong">吳明徹乘勝攻梁河東，拔之。<span class="jiazhu">守，式又翻。《五代志》：巴陵郡湘陰縣，梁置岳陽郡。桂陽郡郴縣，梁置桂陽郡。長沙郡衡山縣，舊置衡陽郡。陳以衡陽爲王國，故置內史。南郡松滋縣，舊置河東郡。任，音壬。</span></p>
<p class="em2 strong">周衞公直歸罪於梁柱國殷亮；梁主知非其罪，然不敢違，遂誅之。</p>
<p class="em2 strong">周與陳旣交惡，周沔州刺史裴寬白襄州總管，請益戍兵，幷遷城於羊蹄山以避水。<span class="jiazhu">《五代志》：沔陽郡甑山縣，梁置梁安郡，西魏改曰魏安郡，置江州，廢帝三年，改曰沔州。甑山有陽臺山，在漢川之南三十五里，土俗訛爲羊蹄山。</span>總管兵未至，程靈洗舟師奄至城下。會大兩，水暴漲，靈洗引大艦臨城發拍，擊樓堞皆碎，<span class="jiazhu">堞，徒協翻。</span>矢石晝夜攻之三十餘日；陳人登城，寬猶帥衆執短兵拒戰；<span class="jiazhu">帥，讀曰率。</span>又二日，乃擒之。</p>
<p class="em2 strong"><span class="yinwen">24</span>丁巳，齊上皇如晉陽。山東水，饑，<span class="jiazhu">按李百藥《書》：山東大水，人飢。</span>僵尸滿道。<span class="jiazhu">僵，居良翻。</span></p>
<p class="em2 strong"><span class="yinwen">25</span>冬，十月，甲申，帝享太廟。</p>
<p class="em2 strong"><span class="yinwen">26</span>十一月，戊戌朔，日有食之。</p>
<p class="em2 strong"><span class="yinwen">27</span>丙午，齊大赦。</p>
<p class="em2 strong"><span class="yinwen">28</span>癸丑，周許穆公宇文貴自突厥還，卒于張掖。<span class="jiazhu">宇文貴與陳公純等如突厥逆女，突厥留之；貴以疾先得還。厥，九勿翻。還，從宣翻，又音如字。卒，子恤翻。掖，音亦。</span></p>
<p class="em2 strong"><span class="yinwen">29</span>齊上皇還鄴。</p>
<p class="em2 strong"><span class="yinwen">30</span>十二月，周晉公護母卒，<span class="jiazhu">卒，子恤翻。</span>詔起，令視事。<span class="jiazhu">令，力丁翻。</span></p>
<p class="em2 strong"><span class="yinwen">31</span>齊祕書監祖珽，與黃門侍郎劉逖友善。珽欲求宰相，乃疏趙彥深、元文遙、和士開罪狀，令逖奏之，逖不敢通；彥深等聞之，先詣上皇自陳。上皇大怒，執珽，詰之，<span class="jiazhu">珽，他鼎翻。詰，去吉翻。</span>珽因陳士開、文遙、彥深等朋黨、弄權、賣官、鬻獄事。上皇曰：<span class="yinhao">「爾乃誹謗我！」</span>珽曰：<span class="yinhao">「臣不敢誹謗，陛下取人女。」</span>上皇曰：<span class="yinhao">「我以其饑饉，收養之耳。」</span>珽曰：<span class="yinhao">「何不開倉振給，乃買入後宮乎？」</span>上皇益怒，以刀環築其口，鞭杖亂下，將撲殺之。<span class="jiazhu">撲，弼角翻。</span>珽呼曰：<span class="yinhao">「陛下勿殺臣，臣爲陛下合金丹。」</span><span class="jiazhu">呼，火故翻。爲，于僞翻。合，音閤。</span>遂得少寬。<span class="jiazhu">少，詩照翻。</span>珽曰：<span class="yinhao">「陛下有一范增不能用。」</span><span class="jiazhu">漢高帝之言。</span>上皇又怒曰：<span class="yinhao">「爾自比范增，以我爲項羽邪？」</span><span class="jiazhu">邪，音耶。</span>珽曰：<span class="yinhao">「項羽布衣，帥烏合之衆，五年而成霸業。<span class="jiazhu">帥，讀曰率。</span>陛下藉父兄之資，纔得至此，臣以爲項羽未易可輕。」</span>上皇愈怒，令以土塞其口。<span class="jiazhu">易，以豉翻。塞，悉則翻。</span>珽且吐且言，乃鞭二百，配甲坊，尋徙光州，<span class="jiazhu">《五代志》：東萊郡，舊置光州。</span>敕令牢掌。別駕張奉福曰：<span class="yinhao">「牢者，地牢也。」</span>乃置地牢中，桎梏不離身；<span class="jiazhu">離，力智翻。</span>夜，以蕪菁子爲燭，眼爲所熏，由是失明。<span class="jiazhu">《本草》曰：蕪菁主明目。今珽由是失明，蓋其子餌之則明目，以之爲燭，則煙熏眼而失明。《衍義》曰：蕪菁，今世俗謂之蔓菁，夏則枯，蔬圃復種之，謂之雞毛菜。正在春時採擷之餘，收子爲油。審是，則菜油也，東南之人多以之照夜，未嘗熏眼失明。</span></p>
<p class="em2 strong"><span class="yinwen">32</span>齊七兵尙書畢義雲，<span class="jiazhu">杜佑曰：魏始置五兵尙書，謂中兵、外兵、別兵、都兵、騎兵也。晉分中、外各爲左、右，雖與舊爲七曹，唯有五兵尙書，無七兵尙書之名。至後魏，始有七兵尙書。今諸家著述，或謂晉太康中置七兵尙書，誤矣。</span>爲治酷忍，非人理所及，<span class="jiazhu">治，直吏翻。</span>於家尤甚。夜，爲盜所殺，遺其刀，驗之，其子善昭所佩刀也。有司執善昭，誅之。<span class="jiazhu">史書此以垂戒。然以情觀之，善昭果弒其父，必不遺刀以待驗，蓋盜爲此計以殺其子。</span></p>
<p class="strong"><span class="section" id="title-4"><span data-head-description="臨海王" data-head-level="h4" data-head-title="光大二年">二年</span></span><span class="biaozhusup" data-rel="">（戊子、五六八年）</span></p>
<p class="em2 strong"><span class="yinwen">1</span>春，正月，己亥，安成王頊進位太傅，領司徒，加殊禮。</p>
<p class="em2 strong"><span class="yinwen">2</span>辛丑，周主祀南郊。</p>
<p class="em2 strong"><span class="yinwen">3</span>癸亥，齊主使兼散騎常侍鄭大護來聘。</p>
<p class="em2 strong"><span class="yinwen">4</span>湘東忠肅公徐度卒。<span class="jiazhu">卒，子恤翻。</span></p>
<p class="em2 strong"><span class="yinwen">5</span>二月，丁卯，周主如武功。</p>
<p class="em2 strong"><span class="yinwen">6</span>突厥木杆可汗貳於周，<span class="jiazhu">厥，九勿翻。杆，公旦翻。可，從刊入聲。汗，音寒。</span>更許齊人以婚，留陳公純等數年不返。<span class="jiazhu">純等逆女，見上卷文帝天嘉六年。</span>會大雷風，壞其穹廬，<span class="jiazhu">壞，音怪。</span>旬日不止。木杆懼，以爲天譴，卽備禮送其女於周，純等奉之以歸。三月，癸卯，至長安，周主行親迎之禮。<span class="jiazhu">迎，魚敬翻。古者天子娶于諸侯，使同姓諸侯爲之主。桓八年，遂逆王后于紀。杜預《註》云：祭公來，受命於魯，是也。周主行親迎，與突厥爲敵國之禮。</span>甲辰，周大赦。</p>
<p class="em2 strong"><span class="yinwen">7</span>乙巳，齊以東平王儼爲大將軍，南陽王綽爲司徒，開府儀同三司徐顯秀爲司空，廣寧王孝珩爲尙書令。<span class="jiazhu">珩，音行。</span></p>
<p class="em2 strong"><span class="yinwen">8</span>戊午，周燕文公于謹卒。<span class="jiazhu">燕，因肩翻。卒，子恤翻。</span>謹勳高位重，而事上益恭，每朝參，所從不過二三騎。朝廷有大事，多與謹謀之。<span class="jiazhu">朝，直遙翻。騎，奇寄翻。</span>謹盡忠補益，於功臣中特被親信，禮遇隆重，始終無間；<span class="jiazhu">被，皮義翻。間，古莧翻。</span>敎訓諸子，務存靜退，而子孫蕃衍，<span class="jiazhu">蕃，音煩。</span>率皆顯達。</p>
<p class="em2 strong"><span class="yinwen">9</span>吳明徹乘勝進攻江陵，<span class="jiazhu">乘沌口之勝也。</span>引水灌之。梁主出頓紀南以避之。<span class="jiazhu">劉昭曰：江陵縣北十餘里有紀南城。</span>周總管田弘從梁主，副總管高琳與梁僕射王操守江陵三城，晝夜拒戰十旬。梁將馬武、吉徹擊明徹，敗之。<span class="jiazhu">將，卽亮翻。敗，補邁翻。</span>明徹退保公安，梁主乃得還。</p>
<p class="em2 strong"><span class="yinwen">10</span>夏，四月，辛巳，周以達奚武爲太傅，尉遲迥爲太保，齊公憲爲大司馬。</p>
<p class="em2 strong"><span class="yinwen">11</span>齊上皇如晉陽。</p>
<p class="em2 strong"><span class="yinwen">12</span>齊尙書左僕射徐之才善醫，上皇有疾，之才療之，旣愈；中書監和士開欲得次遷，乃出之才爲兗州刺史。<span class="jiazhu">爲齊主疾作、追之才不及張本。《五代志》：魯郡，舊兗州，治瑕丘。</span>五月，癸卯，以尙書右僕射胡長仁爲左僕射，士開爲右僕射。長仁，太上皇后之兄也。</p>
<p class="em2 strong"><span class="yinwen">13</span>庚戌，周主享太廟；庚申，如醴泉宮。<span class="jiazhu">醴泉宮，卽漢甘泉宮之舊地，在漢馮翊池陽縣西，後魏於此置寧夷縣，隋改曰醴泉縣。</span></p>
<p class="em2 strong"><span class="yinwen">14</span>壬戌，齊上皇還鄴。<span class="jiazhu">還，從宣翻，又音如字。</span></p>
<p class="em2 strong"><span class="yinwen">15</span>秋，七月，壬寅，周隨桓公楊忠卒，<span class="jiazhu">卒，子恤翻。</span>子堅襲爵。堅爲開府儀同三司、小宮伯，<span class="jiazhu">《周禮》：宮伯屬天官，中士二人，下士二人。鄭玄《註》云：伯，長也；掌王宮宿衞之官及其政令，行其秩敍，作其徒役之事。後周置左、右宮伯，掌侍衞之禁，各更直於內，小宮伯貳之。</span>晉公護欲引以爲腹心。堅以白忠，忠曰：<span class="yinhao">「兩姑之間難爲婦，汝其勿往！」</span>堅乃辭之。<span class="jiazhu">史以楊忠有識，因書其卒而書之。楊堅始見于此。</span></p>
<p class="em2 strong"><span class="yinwen">16</span>丙午，帝享太廟。</p>
<p class="em2 strong"><span class="yinwen">17</span>戊午，周主還長安。</p>
<p class="em2 strong"><span class="yinwen">18</span>壬戌，封皇弟伯智爲永陽王，伯謀爲桂陽王。</p>
<p class="em2 strong"><span class="yinwen">19</span>八月，齊請和於周，周遣軍司馬陸程聘于齊；九月，丙申，齊使侍中斛斯文略報之。</p>
<p class="em2 strong"><span class="yinwen">20</span>冬，十月，癸亥，周主享太廟。</p>
<p class="em2 strong"><span class="yinwen">21</span>庚午，帝享太廟。</p>
<p class="em2 strong"><span class="yinwen">22</span>辛巳，齊以廣寧王孝珩錄尙書事，左僕射胡長仁爲尙書令，右僕射和士開爲左僕射，中書監唐邕爲右僕射。</p>
<p class="em2 strong"><span class="yinwen">23</span>十一月，壬辰朔，日有食之。</p>
<p class="em2 strong"><span class="yinwen">24</span>齊遣兼散騎常侍李諧來聘。<span class="jiazhu">散，悉亶翻。騎，奇寄翻。</span></p>
<p class="em2 strong"><span class="yinwen">25</span>甲辰，周主如岐陽。<span class="jiazhu">《五代志》：扶風郡雍縣有岐陽宮。</span></p>
<p class="em2 strong"><span class="yinwen">26</span>周遣開府儀同三司崔彥等聘于齊。</p>
<p class="em2 strong"><span class="yinwen">27</span>始興王伯茂以安成王頊專政，意甚不平，屢肆惡言。<span class="jiazhu">頊，吁玉翻。</span>甲寅，以太皇太后令誣帝，云與劉師知、華皎等通謀。<span class="jiazhu">言<span class="yinhao">「以」</span>者，明太皇太后令，頊爲之也。華，戶化翻。</span>且曰：<span class="yinhao">「文皇知子之鑒，事等帝堯；傳弟之懷，又符太伯。今可還申曩志，崇立賢君。」</span>遂廢帝爲臨海王，以安成王入纂。又下令，黜伯茂爲溫麻侯，<span class="jiazhu">溫麻縣侯也。沈約曰：晉武帝以溫麻船屯立縣，屬晉安郡。晉安，隋改爲建安。</span>寘諸別館，安成王使盜邀之於道，殺之車中。</p>
<p class="em2 strong"><span class="yinwen">28</span>齊上皇疾作，驛追徐之才，未至。辛未，疾亟，以後事屬和士開，<span class="jiazhu">屬，之欲翻。</span>握其手曰：<span class="yinhao">「勿負我也！」</span>遂殂於士開之手。<span class="jiazhu">殂，祚乎翻。年三十二。</span>明日，之才至，復遣還州。<span class="jiazhu">還兗州也。復，扶又翻。</span></p>
<p class="em2 strong">士開祕喪三日不發。黃門侍郎馮子琮問其故，士開曰：<span class="yinhao">「神武、文襄之喪，皆祕不發。<span class="jiazhu">神武卒，見一百六十卷梁武帝太清元年；文襄卒，見一百六十二卷太清三年。</span>今至尊年少，<span class="jiazhu">少，詩照翻。</span>恐王公有貳心者，意欲盡追集於涼風堂，然後與公議之。」</span>士開素忌太尉錄尙書事趙郡王叡及領軍婁定遠，子琮恐其矯遺詔出叡於外，奪定遠禁兵，乃說之曰：<span class="jiazhu">說，式芮翻。</span><span class="yinhao">「大行先已傳位於今上，羣臣富貴者，皆至尊父子之恩，但令在內貴臣一無改易，王公必無異志。<span class="jiazhu">令，力丁翻。</span>世異事殊，豈得與霸朝相比！<span class="jiazhu">高歡、高澄未卽篡魏，握魏之政，北齊君臣皆謂之霸朝。朝，直遙翻；下同。</span>且公不出宮門已數日，升遐之事，<span class="jiazhu">鄭玄曰：升，上也；遐，已也。上已者，若仙去云耳。</span>行路皆傳，久而不舉，<span class="jiazhu">謂不舉哀成服也。</span>恐有他變。」</span>士開乃發喪。</p>
<p class="em2 strong">丙子，大赦。戊寅，尊太上皇后爲皇太后。</p>
<p class="em2 strong">侍中尙書左僕射元文遙，以馮子琮，胡太后之妹夫，恐其贊太后干預朝政，<span class="jiazhu">朝，直遙翻。</span>與趙郡王叡、和士開謀，出子琮爲鄭州刺史。</p>
<p class="em2 strong">世祖驕奢淫泆，役繁賦重，吏民苦之。<span class="jiazhu">史言亡齊者武成。</span>甲申，詔：<span class="yinhao">「所在百工細作，悉罷之。鄴下、晉陽、中山宮人、官口之老病者，悉簡放。<span class="jiazhu">齊有鄴宮、晉陽宮、中山宮。官口，罪人家口沒官爲奴婢者。</span>諸家緣坐在流所者，聽還。」</span><span class="jiazhu">緣坐，謂罪非正犯，緣親戚而坐罪者。</span></p>
<p class="em2 strong"><span class="yinwen">29</span>周梁州恆稜獠叛，<span class="jiazhu">據《趙文表傳》：恆稜，地名，所在險固，方數百里，羣獠居之。文表旣平獠，遂置爲蓬州。恆，戶登翻。獠，魯皓翻；下同。</span>總管長史南鄭趙文表討之。<span class="jiazhu">趙文表爲梁州總管府長史。長，知兩翻。</span>諸將欲四面進攻，<span class="jiazhu">將，卽亮翻。</span>文表曰：<span class="yinhao">「四面攻之，獠無生路，必盡死以拒我，未易可克。今吾示以威恩，爲惡者誅之，從善者撫之。善惡旣分，破之易矣。」</span><span class="jiazhu">易，以豉翻。</span>遂以此意遍令軍中。時有從軍熟獠，多與恆稜親識，卽以實報之。<span class="jiazhu">境上內附者，謂之熟獠。</span>恆稜猶豫未決，文表軍已至其境。獠中先有二路，一平一險，有獠帥數人來見，<span class="jiazhu">帥，所類翻。</span>請爲鄕導。<span class="jiazhu">鄕，讀曰嚮。</span>文表曰：<span class="yinhao">「此路寬平，不須爲導。卿但先行慰諭子弟，使來降也。」</span><span class="jiazhu">降，戶江翻；下同。</span>乃遣之。文表謂諸將曰：<span class="yinhao">「獠帥謂吾從寬路而進，必設伏以邀我，當更出其不意。」</span>乃引兵自險路入。乘高而望，果有伏兵。獠旣失計，爭帥衆來降。<span class="jiazhu">降，戶江翻。</span>文表皆慰撫之，仍徵其租稅，無敢違者。周人以文表爲蓬州長史。<span class="jiazhu">蓬州本漢宕渠之地，李勢時爲獠所據。蕭齊立歸化郡，梁置安固縣及伏虞郡。後周置蓬州，因蓬山而以爲名也。</span></p>
<h5><span class="section" id="title-5"><span data-head-description="" data-head-level="h3" data-head-title="高宗宣皇帝上之上">高宗宣皇帝上之上</span></span></h5>
<p><span class="jiazhu">諱頊，字紹世，小字師利，始興王道譚第二子也。</span></p>
<p class="strong"><span class="section" id="title-6"><span data-head-description="高宗宣皇帝上之上" data-head-level="h4" data-head-title="太建元年">太建元年</span></span><span class="biaozhusup" data-rel="">（己丑、五六九年）</span></p>
<p class="em2 strong"><span class="yinwen">1</span>春，正月，辛卯朔，周主以齊世祖之喪罷朝會，<span class="jiazhu">朝，直遙翻。</span>遣司會李綸弔賻，<span class="jiazhu">賻，音附。《公羊傳》曰：貨財曰賻。會，古外翻。</span>且會葬。</p>
<p class="em2 strong"><span class="yinwen">2</span>甲午，安成王卽皇帝位，改元，大赦。復太皇太后爲皇太后，皇太后爲文皇后；立妃柳氏爲皇后，世子叔寶爲太子；封皇子叔陵爲始興王，奉昭烈王祀。<span class="jiazhu">文帝以子伯茂奉始興昭烈王祀，帝旣殺伯茂，以叔陵奉祀。</span>乙未，上謁太廟。丁酉，以尙書僕射沈欽爲左僕射，度支尙書王勱爲右僕射。勱，份之孫也。<span class="jiazhu">度，徒洛翻。勱，音邁。份，府巾翻。份，奐之弟，肅之叔父也。</span></p>
<p class="em2 strong"><span class="yinwen">3</span>辛丑，上祀南郊。</p>
<p class="em2 strong"><span class="yinwen">4</span>壬寅，封皇子叔英爲豫章王，叔堅爲長沙王。</p>
<p class="em2 strong"><span class="yinwen">5</span>戊午，上享太廟。</p>
<p class="em2 strong"><span class="yinwen">6</span>齊博陵文簡王濟，世祖之母弟也，爲定州刺史，語人曰：<span class="yinhao">「次敍當至我矣。」</span><span class="jiazhu">言以兄弟之次，亦當爲天子也。語，牛倨翻。</span>齊主聞之，陰使人就州殺之，葬贈如禮。</p>
<p class="em2 strong"><span class="yinwen">7</span>二月，乙亥，上耕藉田。<span class="jiazhu">藉，秦昔翻。</span></p>
<p class="em2 strong"><span class="yinwen">8</span>甲申，齊葬武成帝于永平陵，廟號世祖。</p>
<p class="em2 strong"><span class="yinwen">9</span>乙<span class="jiaozhusup">【章：十二行本「乙」作「己」；乙十一行本同；孔本同；張校同。】</span>丑，齊徙東平王儼爲琅邪王。<span class="jiazhu">邪，音耶。</span></p>
<p class="em2 strong"><span class="yinwen">10</span>齊遣侍中叱列長叉聘于周。<span class="jiazhu">《姓纂》：叱列，複姓，出於拓跋氏西部。</span></p>
<p class="em2 strong"><span class="yinwen">11</span>齊以司空徐顯秀爲太尉，幷省尙書令婁定遠爲司空。</p>
<p class="em2 strong">初，侍中、尙書右僕射和士開，爲世祖所親狎，出入臥內，無復期度，<span class="jiazhu">復，扶又翻。</span>遂得幸於胡后。乃世祖殂，齊主以士開受顧託，深委任之，威權益盛；與婁定遠及錄尙書事趙彥深、侍中·尙書左僕射元文遙、開府儀同三司唐邕、領軍綦連猛、高阿那肱、<span class="jiazhu">李延壽曰：綦連，其先姬姓，六國末，避亂出塞，保祁連山，因以山爲姓，北人語訛，故曰綦連。魏收《官氏志》：綦連氏出於西方諸部。</span>度支尙書胡長粲俱用事，時號<span class="yinhao">「八貴」</span>。<span class="jiazhu">樂，音洛。</span>太尉趙郡王叡、大司馬馮翊王潤、安德王延宗與婁定遠、元文遙皆言於齊主，請出士開爲外任。會胡太后觴朝貴於前殿，<span class="jiazhu">朝，直遙翻。</span>叡面陳士開罪失云：<span class="yinhao">「士開先帝弄臣，城狐社鼠，受納貨賂，穢亂宮掖。<span class="jiazhu">掖，音亦。</span>臣等義無杜口，冒死陳之。」</span>太后曰：<span class="yinhao">「先帝在時，王等何不言？今日欲欺孤寡邪？<span class="jiazhu">邪，音耶。</span>且飲酒，勿多言！」</span>叡等辭色愈厲。儀同三司安吐根曰：<span class="yinhao">「臣木商胡，<span class="jiazhu">安吐根，本安息胡人。天平初，柔然主使至晉陽，吐根密啓柔然情狀，高歡因爲之備，柔然入掠，無獲而返。其後歡與柔然和親，結成婚媾，皆吐根爲行人。旣而歸歡，由是見親待。</span>得在諸貴行末，<span class="jiazhu">行，戶剛翻。</span>旣受厚恩，豈敢惜死！不出士開，朝野不定。」</span>太后曰：<span class="yinhao">「異日論之，王等且散！」</span>叡等或投冠於地，或拂衣而起，明日，叡等復詣雲龍門，<span class="jiazhu">復，扶又翻。</span>令文遙入奏之，三返，太后不聽。左丞相段韶使胡長粲傳太后言曰：<span class="yinhao">「梓宮在殯，事太怱怱，欲王等更思之！」</span>叡等遂皆拜謝。長粲復命，太后曰：<span class="yinhao">「成妹母子家者，兄之力也。」</span><span class="jiazhu">長粲，胡太后之兄，故云然。</span>厚賜叡等，罷之。</p>
<p class="em2 strong">太后及齊主召問士開，對曰：<span class="yinhao">「先帝於羣臣之中，待臣最厚。陛下諒闇始爾，<span class="jiazhu">闇，音陰。</span>大臣皆有覬覦。<span class="jiazhu">覬，音冀。覦，音俞。</span>今若出臣，正是翦陛下羽翼。宜謂叡云：『文遙與臣，俱受先帝任用，豈可一去一留！並可用爲州，且出納如舊。<span class="jiazhu">尙書出納帝命，令且如舊領職。</span>待過山陵，然後遣之。』叡等謂臣眞出，心必喜之。」</span><span class="jiazhu">喜，許記翻。</span>帝及太后然之，告叡等如其言。乃以士開爲兗州刺史，文遙爲西兗州刺史。<span class="jiazhu">西兗州，時治滑臺。</span>葬畢，叡等促士開就路。太后欲留士開過百日，<span class="jiazhu">古者葬日虞，旣三虞，用剛日卒哭；後人百日而卒哭，至今猶然。</span>叡不許；數日之內，太后數以爲言。<span class="jiazhu">后數，所角翻。</span>有中人知太后密旨者，謂叡曰：<span class="yinhao">「太后意旣如此，殿下何宜苦違！」</span>叡曰：<span class="yinhao">「吾受委不輕。今嗣主幼沖，豈可使邪臣在側！不守之以死，何面戴天！」</span>遂更見太后，苦言之。太后令酌酒賜叡，叡正色曰：<span class="yinhao">「今論國家大事，非爲巵酒！」</span><span class="jiazhu">爲，于僞翻。</span>言訖，遽出。</p>
<p class="em2 strong">士開載美女珠簾詣婁定遠，謝曰：<span class="yinhao">「諸貴欲殺士開，蒙王力，<span class="jiazhu">武成帝封婁定遠臨淮郡王，故稱之。</span>特全其命，用爲方伯。今當奉別，謹上二女子，一珠簾。」</span><span class="jiazhu">上，時掌翻。</span>定遠喜，謂士開曰：<span class="yinhao">「欲還入不？」</span><span class="jiazhu">不，讀曰否。</span>士開曰：<span class="yinhao">「在內久不自安，今得出，實遂本志，不願更入。但乞王保護，長爲大州刺史足矣。」</span>定遠信之。送至門，士開曰：<span class="yinhao">「今當遠出，願得一辭覲二宮。」</span>定遠許之。士開由是得見太后及帝，進說曰：<span class="jiazhu">見，賢遍翻。說，式芮翻。</span><span class="yinhao">「先帝一旦登遐，臣愧不能自死。觀朝貴意勢，欲以陛下爲乾明。<span class="jiazhu">乾明，齊濟南王年號也，事見一百六十八卷文帝天嘉元年。</span>臣出之後，必有大變，臣何面目見先帝於地下！」</span>因慟哭。帝、太后皆泣，問：<span class="yinhao">「計安出？」</span>士開曰：<span class="yinhao">「臣已得入，復何所慮，正須數行詔書耳。」</span><span class="jiazhu">復，扶又翻；下將復、后復、復以同。行，戶剛翻。</span>於是詔出定遠爲青州刺史，責趙郡王叡以不臣之罪。</p>
<p class="em2 strong">旦日，叡將復入諫，妻子咸止之，叡曰：<span class="yinhao">「社稷事重，吾寧死事先皇，不忍見朝廷顚沛。」</span>至殿門，又有人謂曰：<span class="yinhao">「殿下勿入，恐有變。」</span>叡曰：<span class="yinhao">「吾上不負天，死亦無恨。」</span>入，見太后，<span class="jiazhu">見，賢遍翻。</span>太后復以爲言，叡執之彌固。出，至永巷，遇兵，執送華林園雀離佛院，<span class="jiazhu">《釋氏西域記》：龜茲國北四十里，山上有寺，名曰雀離，大清淨，故倣以建佛院。</span>令劉桃枝拉殺之。<span class="jiazhu">拉，盧合翻。《考異》曰：《北齊·帝紀》：<span class="yinhao">「天統三年，六月，以幷省尙書左僕射婁定遠爲尙書左僕射。五年，二月，殺趙郡王叡。三月，以幷省尙書令婁定遠爲司空。」</span>蓋定遠旣爲僕射，復爲幷省尙書令也。按《和士開傳》，先出定遠，然後殺叡，叡死必在定遠作司空後，《帝紀》誤也。但不知果在何時耳。又《士開傳》云<span class="yinhao">「出爲青州」</span>。《定遠傳》云<span class="yinhao">「尋除瀛州」</span>。蓋先出爲青州，後乃除瀛州也。</span>叡久典朝政，<span class="jiazhu">文宣帝時，濟南以太子監國，立大都督府，與尙書省分理衆事，以叡攝大都督府長史。至武成之世，拜尙書令，又進攝錄尙書事，又進太尉。朝，直遙翻；下同。</span>清正自守，朝野冤惜之。復以士開爲侍中、尙書左僕射。定遠歸士開所遺，<span class="jiazhu">遺，于季翻。</span>加以餘珍賂之。</p>
<p class="em2 strong"><span class="yinwen">12</span>三月，齊主如晉陽。夏，四月，甲子，以幷州尙書省爲大基聖寺，晉祠爲大崇皇寺。<span class="jiazhu">魏收《志》：太原郡晉陽縣有晉祠。</span>乙丑，齊主還鄴。</p>
<p class="em2 strong"><span class="yinwen">13</span>齊主年少，多嬖寵。<span class="jiazhu">少，詩照翻。</span>武衞將軍高阿那肱，素以諂佞爲世祖及和士開所厚，世祖多令在東宮侍齊主，由是有寵；累遷幷省尙書令，封淮陰王。</p>
<p class="em2 strong">世祖簡都督二十人，使侍衞東宮，<span class="jiazhu">齊左、右衞府領左、右府，其御仗屬官，各有正、副都督。</span>昌黎韓長鸞預焉，齊主獨親愛長鸞。長鸞名鳳，以字行，累遷侍中、領軍，總知內省機密。</p>
<p class="em2 strong">宮婢陸令萱者，其夫漢陽駱超，坐謀叛誅，令萱配掖庭，子提婆，亦沒爲奴。齊主之在襁褓，令萱保養之。令萱巧黠，善取媚，<span class="jiazhu">黠，戶八翻。</span>有寵於胡太后，宮掖之中，獨擅威福，封爲郡君，和士開、高阿那肱皆爲之養子。齊主以令萱爲女侍中。<span class="jiazhu">後魏孝文改定內官，左·右昭儀、三夫人、九嬪、世婦、御女之外，又置內職，典內司，視尙書令、僕；作司、大監、女侍中三官，視二品監。</span>令萱引提婆入侍齊主，朝夕戲狎，累遷至開府儀同三司、武衞大將軍。宮人穆舍利者，斛律后之從婢也，<span class="jiazhu">從，才用翻。</span>有寵於齊主；令萱欲附之，乃爲之養母，薦爲弘德夫人，<span class="jiazhu">《河清新令》：弘德、崇德、正德三夫人，位比三公。</span>因令提婆冒姓穆氏。然和士開用事最久，諸幸臣皆依附之以固其寵。</p>
<p class="em2 strong">齊主思祖珽，<span class="jiazhu">齊主受內禪，祖珽啓其謀，故思之。</span>就流囚中除海州刺史。<span class="jiazhu">祖珽去年徙光州。《五代志》：東海郡，梁置南、北二青州，東魏改爲海州。</span>珽乃遺陸媼弟儀同三司悉達書曰：<span class="yinhao">「趙彥深心腹深沈，欲行伊、霍事，<span class="jiazhu">遺，于季翻。媼，烏老翻。陸媼，卽謂令萱。沈，持林翻。</span>儀同姊弟豈得平安，何不早用智士邪！」</span>和士開亦以珽有膽略，欲引爲謀主，乃棄舊怨，虛心待之，與陸媼言於帝曰：<span class="yinhao">「襄、宣、昭三帝之子，皆不得立。<span class="jiazhu">謂文襄、文宣、孝昭之子也。</span>今至尊獨在帝位者，祖孝徵之力也。<span class="jiazhu">祖珽，字孝徵，事見上卷文帝天嘉元年。</span>人有功，不可不報。孝徵心行雖薄，<span class="jiazhu">行，下孟翻。</span>奇略出人，緩急可使。且其人已盲，必無反心，請呼取，問以籌策。」</span>齊主從之，召入，爲祕書監，加開府儀同三司。</p>
<p class="em2 strong">士開譖尙書令隴東王胡長仁驕恣，出爲齊州刺史。長仁怨憤，謀遣刺客殺士開。事見，士開與珽謀之，珽引漢文帝誅薄昭故事，<span class="jiazhu">薄昭事見十四卷漢文帝十年。胡長仁，帝舅也，故引此事以誅之。</span>遂遣使就州賜死。<span class="jiazhu">使，疏吏翻。</span></p>
<p class="em2 strong"><span class="yinwen">14</span>五月，庚戌，周主如醴泉宮。</p>
<p class="em2 strong"><span class="yinwen">15</span>丁巳，以吏部尙書徐陵爲左僕射。</p>
<p class="em2 strong"><span class="yinwen">16</span>秋，七月，辛卯，皇太子納妃沈氏，<span class="jiazhu">《考異》曰：《陳書》、《南史·沈后傳》，皆云太建三年拜皇太子妃，誤也。今從《帝紀》。</span>吏部尙書君理之女也。</p>
<p class="em2 strong"><span class="yinwen">17</span>辛亥，周主還長安。</p>
<p class="em2 strong"><span class="yinwen">18</span>八月，庚辰，盜殺周孔城防主，以其地入齊。<span class="jiazhu">魏收《志》：漢、晉河南新城縣，後魏置新城郡，治孔城。其地在隋河南郡伊闕縣界。</span></p>
<p class="em2 strong">九月，辛卯，周遣齊公憲與柱國李穆將兵趣宜陽，<span class="jiazhu">杜佑曰：宜陽郡，今福昌縣。</span>築崇德等五城。<span class="jiazhu">趣，七喻翻。</span></p>
<p class="em2 strong"><span class="yinwen">19</span>歐陽紇在廣州十餘年，<span class="jiazhu">武帝永定二年，紇與父頠定廣州，至是凡十二年。紇，下沒翻。</span>威惠著於百越。自華皎之叛，帝心疑之，<span class="jiazhu">華，戶化翻。</span>徵爲左衞將軍。紇恐懼，其下多勸之反，遂舉兵攻衡州刺史錢道戢。<span class="jiazhu">此始興之衡州。《五代志》：南海郡始興縣，梁置安遠郡及東衡州。</span></p>
<p class="em2 strong">帝遣中書侍郎徐儉持節諭旨。紇初見儉，盛仗衞，言辭不恭。儉曰：<span class="yinhao">「呂嘉之事，誠當已遠，<span class="jiazhu">呂嘉事見二十卷漢武帝元鼎五年、六年。</span>將軍獨不見周迪、陳寶應乎！<span class="jiazhu">周迪、陳寶應皆以叛換敗死，事並見《文帝紀》。</span>轉禍爲福，未爲晚也。」</span>紇默然不應，置儉於孤園寺，累旬不得還。紇嘗出見儉，儉謂之曰：<span class="yinhao">「將軍業已舉事，儉須還報天子。儉之性命，雖在將軍，將軍成敗，不在於儉，幸不見留。」</span>紇遣儉還。儉，陵之子也。<span class="jiazhu">徐陵時貴顯於陳朝。</span></p>
<p class="em2 strong">冬，十月，辛未，詔車騎將軍章昭達討紇。</p>
<p class="em2 strong"><span class="yinwen">20</span>壬午，上享太廟。</p>
<p class="em2 strong"><span class="yinwen">21</span>十一月，辛亥，周鄫文公長孫儉卒。<span class="jiazhu">鄫，茲陵翻。長，知兩翻。卒，子恤翻。</span></p>
<p class="em2 strong"><span class="yinwen">22</span>辛丑，齊以斛律光爲太傅，馮翊王潤爲太保，琅邪王儼爲大司馬。十二月，庚午，以蘭陵王長恭爲尙書令。庚辰，以中書監魏收爲左僕射。</p>
<p class="em2 strong"><span class="yinwen">23</span>周齊公憲等圍齊宜陽，絕其糧道。</p>
<p class="em2 strong"><span class="yinwen">24</span>自華皎之亂，與周人絕，至是周遣御正大夫杜杲來聘，請復脩舊好。<span class="jiazhu">杜杲屢聘于陳，故使來脩舊好。復，扶又翻。好，呼到翻。</span>上許之，遣使如周。<span class="jiazhu">使，疏吏翻。</span></p>
<p class="strong"><span class="section" id="title-7"><span data-head-description="高宗宣皇帝上之上" data-head-level="h4" data-head-title="太建二年">二年</span></span><span class="biaozhusup" data-rel="">（庚寅、五七〇年）</span></p>
<p class="em2 strong"><span class="yinwen">1</span>春，正月，乙酉朔，齊改元武平。</p>
<p class="em2 strong"><span class="yinwen">2</span>齊東安王婁叡卒。<span class="jiazhu">東安郡王。《五代志》：琅邪郡沂水縣，舊置東安郡也。</span></p>
<p class="em2 strong"><span class="yinwen">3</span>丙午，上享太廟。</p>
<p class="em2 strong"><span class="yinwen">4</span>戊申，齊使兼散騎常侍裴讞之來聘。<span class="jiazhu">散，悉亶翻。騎，奇寄翻。讞，魚蹇翻，又魚列翻。</span></p>
<p class="em2 strong"><span class="yinwen">5</span>齊太傅斛律光將步騎三萬救宜陽，屢破周軍，築統關、豐化二城<span class="jiaozhusup">【章：十二行本「城」字下有「以通宜陽糧道」六字；乙十一行本同；孔本同；張校同。】</span>而還。<span class="jiazhu">還，從宣翻，又如字。</span>周軍追之，光縱擊，又破之，獲其開府儀同三司宇文英、梁景興。<span class="jiazhu">周軍雖屢敗，而攻宜陽不輟。</span>二月，己巳，齊以斛律光爲右丞相、幷州刺史，又以任城王湝爲太師，賀拔仁錄尙書事。<span class="jiazhu">任，音壬。湝，音皆，又戶皆翻。</span></p>
<p class="em2 strong"><span class="yinwen">6</span>歐陽紇召陽春太守馮僕至南海，<span class="jiazhu">《五代志》：高涼郡陽春縣，梁置陽春郡。廣州，治南海郡。守，式又翻。</span>誘與同反。僕遣使告其母洗夫人。夫人曰：<span class="yinhao">「我爲忠貞，經今兩世，<span class="jiazhu">僕及父融爲兩世。誘，音酉。使，疏吏翻。洗，息典翻。</span>不能惜汝負國。」</span>遂發兵拒境，帥諸酋長迎章昭達。<span class="jiazhu">帥，讀曰率。酋，茲秋翻。長，知兩翻。</span></p>
<p class="em2 strong">昭達倍道兼行，至始興。紇聞昭達奄至，恇擾不知所爲，出頓洭口，<span class="jiazhu">《水經》，洭水出桂陽縣盧聚，東南過含洭縣，南出洭浦關，左合溱水，謂之洭口。洭，去王翻。</span>多聚沙石，盛以竹籠，<span class="jiazhu">盛，時征翻。</span>置于水栅之外，用遏舟艦。昭達居上流，裝艦造拍，<span class="jiazhu">艦，戶黯翻；下同。</span>令軍人銜刀潛行江中，以斫籠，篾皆解，<span class="jiazhu">篾，莫結翻。</span>因縱大艦隨流突之。紇衆大敗，生擒紇，送之；癸未，斬於建康市。</p>
<p class="em2 strong">紇之反也，士人流寓在嶺南者皆惶駭。前著作佐郎蕭引獨恬然，曰：<span class="yinhao">「管幼安、袁曜卿，亦但安坐耳。<span class="jiazhu">管寧，字幼安，依公孫度，度安其賢；魏文帝初，卒還鄕里。袁渙，字曜卿，爲呂布所拘而不爲布所脅；布敗，歸魏武。</span>君子直己以行義，何憂懼乎！」</span>紇平，上徵爲金部侍郎。<span class="jiazhu">《唐六典》曰：漢置尙書郎四人，其一人主財帛委輸，蓋金部郎曹之任也。歷魏、晉、宋、齊、後魏、北齊，並有金部郎中，梁、陳、隋爲侍郎，煬帝但曰郎。</span>引，允之弟也。<span class="jiazhu">蕭允見一百六十二卷梁武帝太清三年。史言蕭允兄弟，處大難而不懾。</span></p>
<p class="em2 strong">馮僕以其母功，封信都侯，遷石龍太守，<span class="jiazhu">《五代志》：石龍縣屬高涼郡，蓋梁、陳置郡也。今爲化州。</span>遣使持節册命洗氏爲石龍太夫人，賜繡幰油絡駟馬安車一乘，<span class="jiazhu">幰，許偃翻。安車加繡幰油絡也。乘，繩證翻。</span>給鼓吹一部，幷麾幢旌節，<span class="jiazhu">吹，尺瑞翻。幢，傳江翻。</span>其鹵簿一如刺史之儀。</p>
<p class="em2 strong"><span class="yinwen">7</span>三月，丙申，皇太后章氏殂。</p>
<p class="em2 strong"><span class="yinwen">8</span>戊戌，齊安定武王賀拔仁卒。</p>
<p class="em2 strong"><span class="yinwen">9</span>丁未，大赦。</p>
<p class="em2 strong"><span class="yinwen">10</span>夏，四月，甲寅，周以柱國宇文盛爲大宗伯。</p>
<p class="em2 strong"><span class="yinwen">11</span>周主如醴泉宮。</p>
<p class="em2 strong"><span class="yinwen">12</span>辛酉，齊以開府儀同三司徐之才爲尙書左僕射。</p>
<p class="em2 strong"><span class="yinwen">13</span>戊寅，葬武宣皇后於萬安陵。<span class="jiazhu">章太后，諡武宣。</span></p>
<p class="em2 strong"><span class="yinwen">14</span>閏月，戊申，上謁太廟。</p>
<p class="em2 strong"><span class="yinwen">15</span>五月，壬午，齊遣使來弔。<span class="jiazhu">使，疏吏翻。</span></p>
<p class="em2 strong"><span class="yinwen">16</span>六月，乙酉，齊以廣寧王孝珩爲司空。<span class="jiazhu">珩，音行。</span></p>
<p class="em2 strong"><span class="yinwen">17</span>甲辰，齊穆夫人生子恆。<span class="jiazhu">恆，戶登翻。</span>齊主時未有男，爲之大赦。<span class="jiazhu">爲，于僞翻；下請爲、爲之同。</span>陸令萱欲以恆爲太子，恐斛律后恨怒，乃白齊主，使斛律后母養之。</p>
<p class="em2 strong"><span class="yinwen">18</span>己丑，齊以開府儀同三司唐邕爲尙書右僕射。</p>
<p class="em2 strong"><span class="yinwen">19</span>秋，七月，<span class="jiaozhusup">【章：十二行本「月」下有「癸丑」二字；乙十一行本同；孔本同；張校同。】</span>齊立肅宗子彥基爲城陽王，彥忠爲梁郡王。甲寅，以尙書令蘭陵王長恭爲錄尙書事，中領軍和士開爲尙書令，賜爵淮陽王。</p>
<p class="em2 strong">士開威權日盛，朝士不知廉恥者，或爲之假子，與富商大賈同在伯仲之列。<span class="jiazhu">朝，直遙翻。賈，音古。</span>嘗有一人士參士開疾，<span class="jiazhu">參者，候問其疾。</span>值醫云：<span class="yinhao">「王傷寒極重，<span class="jiaozhusup">【章：十二行本「重」下有「他藥無效」四字；乙十一行本同；孔本同；張校同。】</span>應服黃龍湯。」</span><span class="jiazhu">陶弘景曰：今近城寺別塞空罌口，內糞倉中，久年得汁，甚黑而苦，名爲黃龍湯，治溫病，垂死者皆差。</span>士開有難色。人士曰：<span class="yinhao">「此物甚易服，<span class="jiazhu">易，以豉翻。</span>王不須疑，請爲王先嘗之。」</span>一舉而盡。士開感其意，爲之強服，<span class="jiazhu">強，其兩翻。</span>遂得愈。</p>
<p class="em2 strong"><span class="yinwen">20</span>乙卯，周主還長安。</p>
<p class="em2 strong"><span class="yinwen">21</span>癸酉，齊以華山王凝爲太傅。<span class="jiazhu">華山郡王。《五代志》：京兆郡鄭縣，後魏置華山郡。華，戶化翻。</span></p>
<p class="em2 strong"><span class="yinwen">22</span>司空章昭達攻梁，<span class="jiazhu">章昭達破歐陽紇而還，遂引兵攻梁。</span>梁主與周總管陸騰拒之。周人於峽口南岸築安蜀城，<span class="jiazhu">峽口，西陵峽口也。杜佑曰：安蜀城在夷陵郡界。</span>橫引大索於江上，編葦爲橋，以度軍糧。昭達命軍士爲長戟，施於樓船上，仰割其索。索斷，糧絕，<span class="jiazhu">索，昔洛翻。</span>因縱兵攻安蜀城，下之。</p>
<p class="em2 strong">梁主告急于周襄州總管衞公直，直遣大將軍李遷哲將兵救之。遷哲以其所部守江陵外城，自帥騎兵出南門，使步出北門，<span class="jiazhu">將，卽亮翻。帥，讀曰率。<span class="yinhao">「步」</span>下有<span class="yinhao">「兵」</span>字，文意較明。</span>首尾邀擊陳兵，陳兵多死。夜，陳兵竊於城西以梯登城，登者已數百人，遷哲與陸騰力戰拒之，乃退。</p>
<p class="em2 strong">昭達又決龍川寧朔隄，<span class="jiazhu">《水經註》：紀南城西南有赤坂岡，岡下有瀆水，東北流入城，又東北出城，西南注于龍陂。陂在靈溪東江堤內，水至淵深，有龍見於其中，故曰龍陂。<span class="yinhao">「寧朔」</span>，《周書·陸騰傳》作<span class="yinhao">「寧邦」</span>。</span>引水灌江陵。騰出戰於西隄，昭達兵不利，乃引還。<span class="jiazhu">還，從宣翻，又如字。</span></p>
<p class="em2 strong"><span class="yinwen">23</span>八月，辛卯，齊主如晉陽。</p>
<p class="em2 strong"><span class="yinwen">24</span>九月，乙巳，齊立皇子恆爲太子。</p>
<p class="em2 strong"><span class="yinwen">25</span>冬，十月，辛巳朔，日有食之。</p>
<p class="em2 strong"><span class="yinwen">26</span>齊以廣寧王孝珩爲司徒，上洛王思宗爲司空。<span class="jiazhu">上洛，古郡名。</span>復以梁永嘉王莊爲開府儀同三司、梁王，<span class="jiazhu">復，扶又翻。</span>許以興復，竟不果。乃齊亡，莊憤邑，卒於鄴。<span class="jiazhu">史終言之。卒，子恤翻。</span></p>
<p class="em2 strong"><span class="yinwen">27</span>乙酉，上享太廟。</p>
<p class="em2 strong"><span class="yinwen">28</span>己丑，齊復威宗諡曰文宣皇帝，廟號顯祖。<span class="jiazhu">齊改文宣諡號，見上卷文帝天嘉六年。諡，神至翻。</span></p>
<p class="em2 strong"><span class="yinwen">29</span>丁酉，周鄭桓公達奚武卒。<span class="jiazhu">《諡法》：辟土服遠曰桓。卒，子恤翻。</span></p>
<p class="em2 strong"><span class="yinwen">30</span>十二月，丁亥，齊主還鄴。</p>
<p class="em2 strong"><span class="yinwen">31</span>周大將軍鄭恪將兵平越巂，置西寧州。<span class="jiazhu">西寧州，後改曰巂州。巂，音髓。</span></p>
<p class="em2 strong"><span class="yinwen">32</span>周、齊爭宜陽，久而不決。勳州刺史韋孝寬謂其下曰：<span class="jiazhu">周置勳州於玉壁。</span><span class="yinhao">「宜陽一城之地，不足損益，兩國爭之，勞師彌年。彼豈無智謀之士，若棄崤東，<span class="jiazhu">宜陽在三崤之東。</span>來圖汾北，我必失地。今宜速於華谷及長秋築城以杜其意。<span class="jiazhu">《水經》：涑水出河內聞喜縣黍葭谷。《註》云：涑水所出，俗謂之華谷。又曰：汾水過臨汾縣東，又屈從縣南西流，又西過長修縣南，又西與華水合，水出於北山華谷。此所謂長秋，蓋卽漢長修縣故墟也。俗語訛以<span class="yinhao">「修」</span>爲<span class="yinhao">「<span class="jiaozhusup">【郭立暄：元刻初印本、早印乙本“秋”前空一格，當是誤刻後刓去。吳本、陳本以意填入“長”字。胡本同明本，標點本作“長秋”。東里山人按：今删去空格。】</span>秋」</span>耳。</span>脫其先我，<span class="jiazhu">先，悉薦翻。</span>圖之實難。」</span>乃畫地形，具陳其狀。晉公護謂使者曰：<span class="yinhao">「韋公子孫雖多，數不滿百，汾北築城，遣誰守之！」</span>事遂不行。</p>
<p class="em2 strong">齊斛律光果出晉州道，於汾北築華谷、龍門二城。<span class="jiazhu">《五代志》：絳郡稷山縣有後魏龍門郡。</span>光至汾東，與孝寬相見，光曰：<span class="yinhao">「宜陽一城，久勞爭戰。今已舍彼，<span class="jiazhu">舍，讀曰捨。</span>欲於汾北取償，幸勿怪也。」</span>孝寬曰：<span class="yinhao">「宜陽，彼之要衝，汾北，我之所棄。我棄彼取，其償安在！君輔翼幼主，位望隆重，不撫循百姓而極武窮兵，茍貪尋常之地，塗炭疲弊之民，竊爲君不取也！」</span><span class="jiazhu">爲，于僞翻。</span></p>
<p class="em2 strong">光進圍定陽，築南汾城以逼之。<span class="jiazhu">魏收《志》：後魏延興四年，置定陽縣及定陽郡。《五代志》：文城郡吉昌縣，後魏置定陽縣及定陽郡。文城郡，東魏置南汾州，後周改曰汾州吉昌縣，後唐避李國昌諱，又改爲吉鄕縣。《九域志》：屬汾州。宋白曰：慈州吉鄕縣，本漢北屈縣，後魏孝文帝置定陽郡及定陽縣。時會有河西定陽胡人渡河居此，因以爲名。</span>周人釋宜陽之圍以救汾北。晉公護問計於齊公憲，憲曰：<span class="yinhao">「兄宜暫出同州以爲聲勢，憲請以精兵居前，隨機攻取。」</span>護從之。<span class="jiazhu">汾，扶云翻。</span></p>
<p class="strong"><span class="section" id="title-8"><span data-head-description="高宗宣皇帝上之上" data-head-level="h4" data-head-title="太建三年">三年</span></span><span class="biaozhusup" data-rel="">（辛卯、五七一年）</span></p>
<p class="em2 strong"><span class="yinwen">1</span>春，正月，乙<span class="jiaozhusup">【章：十二行本「乙」作「癸」；乙十一行本同；孔本同。】</span>丑，以尙書右僕射徐陵爲左僕射。</p>
<p class="em2 strong"><span class="yinwen">2</span>丁巳，齊使兼散騎常侍劉環儁來聘。<span class="jiazhu">散，悉亶翻。騎，奇寄翻。</span></p>
<p class="em2 strong"><span class="yinwen">3</span>辛酉，上祀南郊；辛未，祀北郊。</p>
<p class="em2 strong"><span class="yinwen">4</span>齊斛律光築十三城於西境，<span class="jiazhu">汾北之地，於鄴爲西。</span>馬上以鞭指畫而成，拓地五百里，而未嘗伐功。又與周韋孝寬戰於汾北，破之。齊公憲督諸將東拒齊師。<span class="jiazhu">將，卽亮翻。</span></p>
<p class="em2 strong"><span class="yinwen">5</span>二月，辛巳，上祀明堂。丁酉，耕藉田。<span class="jiazhu">藉，秦昔翻。</span></p>
<p class="em2 strong"><span class="yinwen">6</span>壬寅，齊以蘭陵王長恭爲太尉，趙彥深爲司空，和士開錄尙書事，徐之才爲尙書令，唐邕爲左僕射，吏部尙書馮子琮爲右僕射，仍攝選。<span class="jiazhu">仍攝吏部選。選，須絹翻；下典選同。</span></p>
<p class="em2 strong">子琮素諂附士開，至是，自以太后親屬，且典選，頗擅引用人，不復啓稟，由是與士開有隙。<span class="jiazhu">爲子琮勸琅邪王儼殺士開張本。復，扶又翻。</span></p>
<p class="em2 strong"><span class="yinwen">7</span>三月，丁丑，大赦。</p>
<p class="em2 strong"><span class="yinwen">8</span>周齊公憲自龍門渡河，<span class="jiazhu">此自夏陽渡汾陰也。《考異》曰：《北齊書·段韶傳》云：<span class="yinhao">「二月，周師來寇。」</span>《周書·帝紀》云：<span class="yinhao">「三月，憲渡河。」</span>今從之。</span>斛律光退保華谷，憲改拔其新築五城。齊太宰段韶、蘭陵王長恭將兵禦周師，攻柏谷城，拔之而還。<span class="jiazhu">此齊遣段韶等出伊、洛以牽制汾北也。將，卽亮翻；下同。</span></p>
<p class="em2 strong"><span class="yinwen">9</span>夏，四月，戊寅朔，日有食之。</p>
<p class="em2 strong"><span class="yinwen">10</span>壬午，齊以琅邪王儼爲太保。<span class="jiazhu">邪，音耶。</span></p>
<p class="em2 strong"><span class="yinwen">11</span>壬辰，齊遣使來聘。<span class="jiazhu">使，疏吏翻。</span></p>
<p class="em2 strong"><span class="yinwen">12</span>周陳公純取齊宜陽等九城，<span class="jiazhu">《考異》曰：《北齊·斛律光傳》云：<span class="yinhao">「周柱國紇干廣略圍宜陽。」</span>今從《周·帝紀》。</span>齊斛律光將步騎五萬赴之。<span class="jiazhu">騎，奇寄翻。</span></p>
<p class="em2 strong"><span class="yinwen">13</span>五月，癸亥，周使納言鄭詡來聘。<span class="jiazhu">《唐六典》：後周天官府，置御伯中大夫二人，天子出入則侍于左右。武帝改御伯爲納言，蓋侍中之職也。</span></p>
<p class="em2 strong"><span class="yinwen">14</span>周晉公護使中外府參軍郭榮城於姚襄城南、定陽城西，<span class="jiazhu">姚襄城者，襄爲桓溫所敗，奔平陽所築，後人因以爲名。杜佑曰：今汾州吉昌縣西，則姚襄所築城，西臨黃河，控帶龍門之險，春秋時晉之北屈也。<span class="yinhao">「郭榮」</span>之下有<span class="yinhao">「築」</span>字，文意乃明。</span>齊段韶引兵襲周師，破之。六月，韶圍定陽城，<span class="jiazhu">《考異》曰：《韶傳》：<span class="yinhao">「七月，屠其外城。」</span>《周書》、《北齊·帝紀》，皆云<span class="yinhao">「六月陷汾州」</span>，今從之。</span>周汾州刺史楊敷固守不下。<span class="jiazhu">周汾州治定陽城，隋改爲吉昌縣。汾州，唐改爲慈州。</span>韶急攻之，屠其外城。時韶臥病，謂蘭陵王長恭曰：<span class="yinhao">「此城三面重澗，<span class="jiazhu">重，直龍翻。</span>皆無走路；唯慮東南一道耳，賊必從此出。宜簡精兵專守之，此必成擒。」</span>長恭乃令壯士千餘人伏於東南澗口。城中糧盡，齊公憲總兵救之，憚韶，不敢進。敷帥見兵突圍夜走，<span class="jiazhu">帥，讀曰率。見，賢遍翻。</span>伏兵擊擒之，盡俘其衆。<span class="jiazhu">《考異》曰：《周書·齊王憲傳》：<span class="yinhao">「屢破齊師。」</span>《北齊書·斛律光》、《段韶傳》：<span class="yinhao">「屢破周師。」</span>要之，周失汾州，齊師勝耳。</span>乙巳，齊取周汾州及姚襄城，唯郭榮所築城獨存。敷，愔之族子也。<span class="jiazhu">楊愔以死殉齊，而敷爲周死於城郭，各盡忠於其所事也。愔，於今翻。</span></p>
<p class="em2 strong">敷子素，少多才藝，<span class="jiazhu">少，詩照翻。</span>有大志，不拘小節，以其父守節陷齊，未蒙贈諡，上表申理。周主不許，至於再三，帝大怒，命左右斬之。素大言曰：<span class="yinhao">「臣事無道天子，死其分也！」</span><span class="jiazhu">分，扶問翻。</span>帝壯其言，贈敷大將軍，諡曰忠壯，<span class="jiazhu">《諡法》：武而不遂曰壯。</span>以素爲儀同三司，漸見禮遇。帝命素爲詔書，下筆立成，詞義兼美，帝曰：<span class="yinhao">「勉之，勿憂不富貴。」</span>素曰：<span class="yinhao">「但恐富貴來逼臣，臣無心圖富貴也。」</span></p>
<p class="em2 strong"><span class="yinwen">15</span>齊斛律光與周師戰於宜陽城下，取周建安等四戍，捕虜千餘人而還。軍未至鄴，齊主敕使散兵，光以軍士多有功者，未得慰勞，乃密通表，請遣使宣旨，<span class="jiazhu">宣慰勞之旨也。勞，力到翻。使，疏吏翻；下待使同。</span>軍仍且進，齊朝發使遲留。<span class="jiazhu">朝，直遙翻；下同。</span>軍還，將至紫陌，光乃駐營待使。帝聞光軍已逼，心甚惡之，<span class="jiazhu">惡，烏路翻。</span>亟令舍人召光入見，然後宣勞散兵。<span class="jiazhu">史言齊主已有疑斛律光之心。見，賢遍翻。勞，力到翻。</span></p>
<p class="em2 strong"><span class="yinwen">16</span>齊琅邪王儼以和士開、穆提婆等專橫奢縱，意甚不平。<span class="jiazhu">橫，戶孟翻。</span>二人相謂曰：<span class="yinhao">「琅邪王眼光奕奕，數步射人，向者暫對，不覺汗出；吾輩見天子奏事尙不然。」</span>由是忌之，乃出儼居北宮，<span class="jiazhu">北宮，在鄴之北城。</span>五日一朝，不得無時見太后。<span class="jiazhu">見，賢遍翻。</span></p>
<p class="em2 strong">儼之除太保也，餘官悉解，猶帶中丞及京畿。士開等以北城有武庫，欲移儼於外，然後奪其兵權。<span class="jiazhu">京畿大都督總京畿兵。</span>治書侍御史王子宜，<span class="jiazhu">治，直之翻。</span>與儼所親開府儀同三司高舍洛、中常侍劉辟彊說儼曰：<span class="yinhao">「殿下被疏，正由士開間搆，<span class="jiazhu">說，式芮翻。被，皮義翻。疏，與疎同。間，古莧翻。</span>何可出北宮入民間也！」</span>儼謂侍中馮子琮曰：<span class="yinhao">「士開罪重，兒欲殺之，何如？」</span><span class="jiazhu">馮子琮，胡太后之妹夫，故儼自稱曰兒。</span>子琮心欲廢帝而立儼，因勸成之。</p>
<p class="em2 strong">儼令子宜表彈士開罪，請禁推。<span class="jiazhu">請收禁而推鞫之。彈，徒丹翻。</span>子琮雜他文書奏之，帝主不審省而可之。<span class="jiazhu"><span class="yinhao">「主」</span>子衍。據《北齊書·琅邪王儼傳》云：<span class="yinhao">「後主不審省而可之。」</span>《通鑑》就舊史删潤以成一家言，本云<span class="yinhao">「帝不審省而可之」</span>，書吏繕寫，因舊史之文，遂衍<span class="yinhao">「主」</span>子。杭本作<span class="yinhao">「齊主」</span>。</span><span class="jiaozhusup">【章：十二行本正作「齊主」；乙十一行本同；孔本同；張校同。】</span><span class="jiazhu">省，悉井翻。</span>儼誑領軍庫狄伏連曰：<span class="yinhao">「奉敕，令領軍收士開。」</span><span class="jiazhu">魏收《官氏志》：次南諸姓有庫狄氏。誑，居況翻。</span>伏連以告子琮，且請覆奏，子琮曰：<span class="yinhao">「琅邪受敕，何必更奏。」</span>伏連信之，發京畿軍士，伏於神虎門外，<span class="jiazhu">神虎門，卽神武門。南、北國四史成於唐臣之手，避唐諱，凡<span class="yinhao">「虎」</span>字悉改爲<span class="yinhao">「武」</span>，此獨存舊。</span>幷戒門者不聽士開入。秋，七月，庚午旦，士開依常早參，<span class="jiazhu">依常日早入禁中朝參。</span>伏連前執士開手曰：<span class="yinhao">「今有一大好事。」</span>王子宜授以一函，云：<span class="yinhao">「有敕，令王向臺。」</span>因遣軍士護送。儼遣都督馮永洛就臺斬之。</p>
<p class="em2 strong">儼本意唯殺士開，其黨因逼儼曰：<span class="yinhao">「事旣然，不可中止。」</span>儼遂帥京畿軍士三千餘屯千秋門。<span class="jiazhu">帥，讀曰率。</span>帝使劉桃枝將禁兵八十人召儼，<span class="jiazhu">將，卽亮翻。</span>桃枝遙拜，儼命反縛，將斬之，禁兵散走。帝又使馮子琮召儼，儼辭曰：<span class="yinhao">「士開昔來實合萬死，謀廢至尊，剃家家髮爲尼，<span class="jiazhu">剃，他計翻。</span>臣爲是矯詔誅之。尊兄若欲殺臣，不敢逃罪。若赦臣，願遣姊姊來迎，臣卽入見。」</span><span class="jiazhu">齊諸王皆呼嫡母爲家家，乳母爲姊姊，婦爲妹妹。爲，于僞翻。見，賢遍翻。</span>姊姊，謂陸令萱也，儼欲誘出殺之。<span class="jiazhu">誘，羊久翻。</span>令萱執刀在帝後，聞之，戰栗。</p>
<p class="em2 strong">帝又使韓長鸞召儼，儼將入，劉辟彊牽衣諫曰：<span class="yinhao">「若不斬穆提婆母子，殿下無由得入。」</span>廣寧王孝珩、安德王延宗自西來，<span class="jiazhu">珩，音行。</span>曰：<span class="yinhao">「何不入？」</span>辟彊曰：<span class="yinhao">「兵少。」</span><span class="jiazhu">少，詩沼翻；下謂少同。</span>延宗顧衆而言曰：<span class="yinhao">「孝昭帝殺楊遵彥，<span class="jiazhu">殺楊愔事見百六十八卷文嘉元年。</span>止八十人。今有數千，何謂少？」</span></p>
<p class="em2 strong">帝泣啓太后曰：<span class="yinhao">「有緣，復見家家；<span class="jiazhu">復，扶又翻。</span>無緣，永別！」</span>乃急召斛律光，儼亦召之。</p>
<p class="em2 strong">光聞儼殺士開，撫掌大笑曰：<span class="yinhao">「龍子所爲，固自不似凡人！」</span><span class="jiazhu">以儼帝子，故謂之龍子。</span>入，見帝於永巷。<span class="jiazhu">見，賢遍翻。</span>帝帥宿衞者步騎四百，授甲，將出戰，<span class="jiazhu">帥，讀曰率。</span>光曰：<span class="yinhao">「小兒輩弄兵，與交手卽亂。鄙諺云：『奴見大家心死。』<span class="jiazhu">大家，謂主也。臣妾呼天子爲大家，亦此義。</span>至尊宜自至千秋門，琅邪必不敢動。」</span>帝從之。</p>
<p class="em2 strong">光步道，<span class="jiazhu">道，讀曰導，言步而前導也。</span>使人走出，曰：<span class="yinhao">「大家來。」</span>儼徒駭散。帝駐馬橋上遙呼之，儼猶立不進，光就謂曰：<span class="yinhao">「天子弟殺一夫，何所苦！」</span>執其手，強引以前，<span class="jiazhu">強，其兩翻。</span>請於帝曰：<span class="yinhao">「琅邪王年少，腸肥腦滿，輕爲舉措，稍長自不復然，<span class="jiazhu">邪，音耶。少，詩照翻。長，謂年長，音展兩翻。</span>願寬其罪。」</span>帝拔儼所帶刀鐶，亂築辮頭，<span class="jiazhu">辮頭，示將斬之也。</span>良久，乃釋之。</p>
<p class="em2 strong">收庫狄伏連、高舍洛、王子宜、劉辟彊、都督翟顯貴，<span class="jiazhu">翟，萇伯翻，又音狄。</span>於後園支解，暴之都街。帝欲盡殺儼府文武職吏，光曰：<span class="yinhao">「此皆勳貴子弟，誅之，恐人心不安。」</span>趙彥深亦曰：<span class="yinhao">「《春秋》責帥。」</span><span class="jiazhu">《春秋左氏傳》：韓獻子謂中行桓子曰：<span class="yinhao">「子爲元帥，師不用命，誰之罪也？」</span>帥，所類翻。</span>於是罪之各有差。</p>
<p class="em2 strong">太后責問儼，儼曰：<span class="yinhao">「馮子琮敎兒。」</span>太后怒，遣使就內省以弓絃絞殺子琮，<span class="jiazhu">使，疏吏翻。</span>使內參以庫車載尸歸其家。<span class="jiazhu">內參，宦者也。庫車，載庫物者也。</span>自是太后常置儼於宮中，每食必自嘗之。<span class="jiazhu">慮鴆毒也。</span></p>
<p class="em2 strong"><span class="yinwen">17</span>八月，己亥，齊主如晉陽。</p>
<p class="em2 strong"><span class="yinwen">18</span>九月，辛亥，齊以任城王湝爲太宰，<span class="jiazhu">任，音壬。湝，音皆，又戶皆翻。</span>馮翊王潤爲太師。</p>
<p class="em2 strong"><span class="yinwen">19</span>己未，齊平原忠武王段韶卒。韶有謀略，得將士死力，<span class="jiazhu">卒，子恤翻。將，卽亮翻。</span>出總軍旅，入參幃幄，功高望重，而邪性溫愼，得宰相體。事後母孝，閨門雍肅，齊勳貴之家，無能及者。</p>
<p class="em2 strong"><span class="yinwen">20</span>齊祖珽說陸令萱，出趙彥深爲兗州刺史。齊主以珽爲侍中。</p>
<p class="em2 strong">陸令萱說帝曰：<span class="yinhao">「人稱琅邪王聰明雄勇，當令無敵；觀其相表，<span class="jiazhu">邪，音耶。說，式芮翻。相，息亮翻。</span>殆非人臣。自專殺以來，常懷恐懼，宜早爲之計。」</span>幸臣何洪珍等亦請殺之。帝未決，以食轝密迎珽，問之。<span class="jiazhu">食轝，載粱肉以輸太官者也。</span>珽稱<span class="yinhao">「周公誅管叔，<span class="jiazhu">周公使管叔監殷，管叔以殷畔，周公誅之。</span>季友酖慶父。」</span><span class="jiazhu">《左傳》：魯莊公有疾，問後於叔牙。對曰：<span class="yinhao">「慶父材。」</span>問於季友。季友曰：<span class="yinhao">「臣以死奉般。」</span>乃使鍼季酖叔牙而立般。慶父使人弒般。季友立閔公，慶父又使人弒之。季友以僖公適邾。慶父奔莒，季友乃入，立僖公。以賂求慶父于莒，莒人歸之。及密，使公子奚斯請，弗許，哭而往。慶父聞之曰：<span class="yinhao">「奚斯之聲也。」</span>乃縊。慶父、叔牙、季友，皆桓公之子，兄弟也。然而以酖死者，叔牙也。夫漢儒固有以《經》義斷獄者，若祖珽者，舞《經》義以成其獄者也，不可不察。</span>帝乃攜儼之晉陽，使右衞大將軍趙元侃誘儼執之，<span class="jiazhu">誘，音酉。</span>元侃曰：<span class="yinhao">「臣昔事先帝，見先帝愛王。今寧就死，不忍行此。」</span>帝出元侃爲豫州刺史。</p>
<p class="em2 strong">庚午，帝啓太后曰：<span class="yinhao">「明旦欲與仁威早出獵。」</span><span class="jiazhu">儼，字仁威。</span>夜四鼓，帝召儼，儼疑之。陸令萱曰：<span class="yinhao">「兄呼，兒何爲不去！」</span>儼出，至永巷，劉桃枝反接其手。儼呼曰：<span class="yinhao">「乞見家家、尊兄。」</span>桃枝以袖塞其口，<span class="jiazhu">呼，火故翻。塞，悉則翻。</span>反袍蒙頭負出，至大明宮，鼻血滿面，拉殺之，<span class="jiazhu">拉，盧合翻。</span>時年十四，裹之以席，埋於室內。帝使啓太后，太后臨哭，十餘聲，卽擁入殿。遺腹四男，皆幽死。</p>
<p class="em2 strong">冬，十月，罷京畿府，入領軍。<span class="jiazhu">以儼以京畿兵弄兵，故罷之。</span></p>
<p class="em2 strong"><span class="yinwen">21</span>壬午，周冀公通卒。</p>
<p class="em2 strong"><span class="yinwen">22</span>甲申，上享太廟。<span class="jiaozhusup">【上二條據宋刻《通鑑》無註本增。】</span></p>
<p class="em2 strong"><span class="yinwen">23</span>乙未，周遣右武伯谷會琨等聘於齊。<span class="jiazhu">《五代志》：周置左、右武伯，掌內、外衞之禁令，兼六率之士，左、右小武伯各二人貳之。谷會，虜複姓。</span></p>
<p class="em2 strong"><span class="yinwen">24</span>齊胡太后出入不節，與沙門統曇獻通，諸僧至有戲呼曇獻爲太上皇者。齊主聞太后不謹而未之信，後朝太后，<span class="jiazhu">朝，直遙翻。</span>見二尼，悅而召之，乃男子也。於是曇獻事亦發，皆伏誅。</p>
<p class="em2 strong">己亥，帝自晉陽奉太后還鄴，至紫陌，遇大風。舍人魏僧伽習風角，<span class="jiazhu">伽，戍迦翻。</span>奏言：<span class="yinhao">「卽時當有暴逆事。」</span>帝詐云<span class="yinhao">「鄴中有變」</span>，彎弓纏弰，馳入南城，<span class="jiazhu">弰，所交翻，弓末也。《北齊書·胡后傳》作<span class="yinhao">「纏矟」</span>。鄴都有南、北城。</span>遣宦者鄧長顒幽太后北宮，<span class="jiazhu">幽母之事，隱於心而未發，而暴風已應於上，天人之際可畏哉！顒，魚容翻。</span>仍敕內外諸親皆不得與胡太后相見。太后或爲帝設食，<span class="jiazhu">爲，于僞翻。</span>帝亦不敢嘗。</p>
<p class="em2 strong"><span class="yinwen">25</span>庚戌，齊遣侍中赫連子悅聘于周。</p>
<p class="em2 strong"><span class="yinwen">26</span>十一月，丁巳，周主如散關。<span class="jiazhu">散，悉亶翻。</span></p>
<p class="em2 strong"><span class="yinwen">27</span>丙寅，齊以徐州行臺廣寧王孝珩<span class="jiazhu">珩，音行。</span>錄尙書事；庚午，又以爲司徒。癸酉，以斛律光爲左丞相。</p>
<p class="em2 strong"><span class="yinwen">28</span>十二月，己丑，周主還長安。</p>
<p class="em2 strong"><span class="yinwen">29</span>壬辰，邵陵公章昭達卒。</p>
<p class="em2 strong"><span class="yinwen">30</span>是歲，梁華皎將如周，<span class="jiazhu">華，戶化翻。</span>過襄陽，說衞公直曰：<span class="yinhao">「梁主旣失江南諸郡，<span class="jiazhu">吳明徹、章昭達再攻梁，江南諸郡皆爲陳所取。說，式芮翻。</span>民少國貧；朝廷興亡繼絕，理宜資贍，望借數州以資梁國。」</span>直然之，遣使言狀，周主詔以基、平、鄀三州與之。<span class="jiazhu">《五代志》：竟陵郡豐鄕縣，西魏置基州及章山郡。又，竟陵郡樂鄕縣，舊置武寧郡，西魏置鄀州。又，南郡紫陵縣，其城南面，梁置鄀州。今周以與梁者，蓋武寧之鄀州也。當陽縣，後周置平州。少，詩沼翻。贍，昌豔翻。使，疏吏翻。鄀，音若。</span></p>
</div></body></html>