<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第一百四十六・梁紀二・高祖武皇帝二</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="梁紀二">梁紀二</span></span></h1>
<p id="online_toc_0"><span class="jiazhu">起旃蒙作噩<span class="biaozhusup" data-rel="">（乙酉）</span>，盡強圉大淵獻<span class="biaozhusup" data-rel="">（丁亥）</span>，凡三年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="高祖武皇帝二">高祖武皇帝二</span></span></h5>
<div class="yeartoc" id="year_toc_505"><p class="strong" id="online_toc_1"><span class="section" id="title-3"><span data-head-description="高祖武皇帝二" data-head-level="h4" data-head-title="天監四年">天監四年</span></span><span class="biaozhusup" data-rel="">（乙酉、五〇五年）</span></p></div>
<p class="em2 strong" id="online_toc_2"><span class="yinwen">1</span>春，正月，癸卯朔，詔曰：<span class="yinhao">「二漢登賢，莫非經術，服膺雅道，名立行成。<span class="jiazhu">行，下孟翻。朱元晦曰：服，著也。膺，胸也。奉持而著之心胸之間。著，則略翻。</span>魏、晉浮蕩，儒敎淪歇，風節罔樹，<span class="jiazhu">樹，立也。歇，許竭翻。</span>抑此之由。可置<span class="shu-ming">五經</span>博士各一人，廣開館宇，招內後進！」</span>於是以賀瑒及平原明山賓、吳興沈峻、建平嚴植之補博士，各主一館，館有數百生，給其餼廩，<span class="jiazhu">瑒，徒杏翻，又音暢。餼，許旣翻。鄭玄曰：餼，廩稍食也。稍，所敎翻。</span>其射策通明者卽除爲吏。<span class="jiazhu"><span class="shu-ming">漢書音義</span>曰：作簡策難問，列置案上，在試者意投射取而答之，謂之射策。</span>朞年之間，懷經負笈者雲會。瑒，循之玄孫也。<span class="jiazhu">笈，其劫翻，又楚洽翻，書箱也。晉氏南渡之初，以賀循爲儒宗。</span>又選學生，往會稽雲門山從何胤受業，<span class="jiazhu">胤時隱雲門山，今在會稽南三十一里，有雲門寺。會，工外翻。</span>命胤選門徒中經明行脩者，<span class="jiazhu">行，下孟翻。</span>具以名聞。分遣博士祭酒巡州郡立學。</p>
<p class="em2 strong" id="online_toc_3"><span class="yinwen">2</span>初，譙國夏侯道遷以輔國將軍從裴叔業鎭壽陽，爲南譙太守，<span class="jiazhu">按魏收<span class="shu-ming">地形志</span>，晉孝武置南譙郡，蓋治渦陽。又按蕭子顯<span class="shu-ming">齊志</span>，武帝永明二年，揚州宣城、淮南、南豫、譙、廬江、臨江六郡，置南豫州。四年，冠軍長史沈憲啓二豫分置，以桑堁子亭爲斷：潁川汝陽在南譙歷陽界，悉屬西豫，廬江居晉熙汝陰之中，屬南豫；求以潁川汝陽屬南豫，廬江屬西豫。則齊之南譙蓋置於歷陽西界，而渦陽已入於魏矣。南北建置郡縣最爲難考者率如此。夏，戶雅翻。守，式又翻。</span>與叔業有隙，單騎奔魏。魏以道遷爲驍騎將軍，<span class="jiazhu">騎，奇寄翻。驍，堅堯翻。</span>從王肅鎭壽陽，使道遷守合肥。肅卒，<span class="jiazhu">率，子恤翻；下同。</span>道遷棄戍來奔，從梁、秦二州刺史莊丘黑鎭南鄭，以道遷爲長史，領漢中太守。黑卒，詔以都官尙書王珍國爲刺史，未至，道遷陰與軍主考城江忱之<span class="jiaozhusup">【嚴：「忱」改「悅」。】</span>等謀降魏。<span class="jiazhu">降，戶江翻。</span></p>
<p class="em2 strong" id="online_toc_4">先是，魏仇池鎭將楊靈珍叛魏來奔，<span class="jiazhu">事見一百四十一卷齊明帝建武四年。先，悉薦翻。將，卽亮翻。</span>朝廷以爲征虜將軍、假武都王，助戍漢中，有部曲六百人，道遷憚之。上遣左右吳公之等使南鄭，道遷遂殺使者，發兵擊靈珍父子，斬之，幷使者首送於魏。<span class="jiazhu">使，疏吏翻。</span>白馬戍主尹天寶聞之，引兵擊道遷，敗其將龐樹，<span class="jiazhu">敗，補邁翻。</span>遂圍南鄭。道遷求救於氐王楊紹先、楊集起、楊集義，皆不應，集義弟集朗引兵救道遷，擊天寶，殺之。魏以道遷爲平南將軍、豫州刺史、豐縣侯。<span class="jiazhu"><span class="shu-ming">考異</span>曰：<span class="shu-ming">梁·帝紀</span>，<span class="yinhao">「天監三年二月，魏陷梁州」</span>，而列傳皆無其事。<span class="shu-ming">魏·帝紀</span>：<span class="yinhao">「正始元年，閏十二月，癸卯朔，蕭衍行梁州事，夏侯道遷據漢中來降。」</span><span class="shu-ming">道遷傳</span>具言其事。按<span class="shu-ming">長曆</span>，梁閏二月癸卯，卽天監四年正月朔也，故置於此。</span>又以尙書邢巒爲鎭西將軍、都督征梁·漢諸軍事，將兵赴之。道遷受平南，辭豫州，<span class="jiazhu">辭豫州者，欲得梁州也。</span>且求公爵，魏主不許。</p>
<p class="em2 strong" id="online_toc_5"><span class="yinwen">3</span>辛亥，上祀南郊，大赦。</p>
<p class="em2 strong" id="online_toc_6"><span class="yinwen">4</span>乙丑，魏以驃騎大將軍高陽王雍爲司空，<span class="jiazhu">驃，匹妙翻。騎，奇寄翻。</span>加尙書令廣陽王嘉儀同三司。</p>
<p class="em2 strong" id="online_toc_7"><span class="yinwen">5</span>二月，丙子，魏以宕昌世子梁彌博爲宕昌王。<span class="jiazhu">宕，徒浪翻。</span></p>
<p class="em2 strong" id="online_toc_8"><span class="yinwen">6</span>上謀伐魏，壬午，遣衞尉卿楊公則將宿衞兵塞洛口。<span class="jiazhu">自漢以來，衞尉與太常、太僕、廷尉、大鴻臚、宗正、大司農、少府爲九卿，而職名未帶卿字，至梁分十二寺，始各帶卿字。<span class="shu-ming">水經註</span>，洛澗北逕秦虛，下注淮，謂之洛口。塞，悉則翻。</span></p>
<p class="em2 strong" id="online_toc_9"><span class="yinwen">7</span>壬辰，交州刺史李凱據州反，長史李畟討平之。<span class="jiazhu">畟，初力翻。</span></p>
<p class="em2 strong" id="online_toc_10"><span class="yinwen">8</span>魏邢巒至漢中，擊諸城戍，所向摧破。晉壽太守王景胤據石亭，<span class="jiazhu"><span class="shu-ming">水經註</span>：漢水自武興城北西南流，逕關城北，又西逕石亭戍，又逕晉壽城西。</span>巒遣統軍李義珍擊走之。魏以巒爲梁、秦二州刺史。巴西太守龐景民據郡不下，<span class="jiazhu">龐，皮江翻。</span>郡民嚴玄思聚衆自稱巴州刺史，附於魏，攻景民，斬之。楊集起、集義聞魏克漢中而懼，閏月，帥羣氐叛魏，斷漢中糧道，<span class="jiazhu">帥，讀曰率。斷，丁管翻。</span>巒屢遣軍擊破之。</p>
<p class="em2 strong" id="online_toc_11"><span class="yinwen">9</span>夏，四月，丁巳，以行宕昌王梁彌博爲河·涼二州刺史、宕昌王。</p>
<p class="em2 strong" id="online_toc_12"><span class="yinwen">10</span>冠軍將軍孔陵等將兵二萬戍深杭，<span class="jiazhu">冠，古玩翻。將，卽亮翻。<span class="shu-ming">考異</span>曰：<span class="shu-ming">梁·鄧元起傳</span>，<span class="yinhao">「魏將王景胤、孔陵寇東、西晉壽，並遣告急。」</span>按<span class="shu-ming">魏·邢巒傳</span>曰，<span class="yinhao">「蕭衍晉壽太守王景胤據石亭」</span>；又曰，<span class="yinhao">「蕭衍遣其將軍孔陵等據深杭」</span>。然則景胤、陵皆梁將也，<span class="shu-ming">元起傳</span>誤。</span>魯方達戍南安，<span class="jiazhu"><span class="shu-ming">五代志</span>：始州普安縣，舊曰南安。始州，唐之劍州。</span>任僧褒等戍石同，以拒魏。<span class="jiazhu">任，音壬。</span>邢巒遣統軍王足將兵擊之，所至皆捷，遂入劍閣。陵等退保梓潼，足又進擊，破之。梁州十四郡地，東西七百里，南北千里，皆入于魏。<span class="jiazhu">蕭子顯<span class="shu-ming">齊志</span>，梁州注籍者二十二郡，荒郡不預焉；今魏取十四郡。</span></p>
<p class="em2 strong" id="online_toc_13">初，益州刺史<span class="jiaozhusup">【章：十二行本「史」下有「當陽侯」三字；乙十一行本同；張校同；退齋校同。】</span>鄧元起以母老乞歸，詔徵爲右衞將軍，以西昌侯淵藻代之。淵藻，懿之子也。<span class="jiazhu">懿死於東昏之手。</span>夏侯道遷之叛也，尹天寶馳使報元起。<span class="jiazhu">使，疏吏翻。</span>及魏寇晉壽，王景胤等並遣告急，衆勸元起急救之，元起曰：<span class="yinhao">「朝廷萬里，軍不猝至，若寇賊侵淫，<span class="jiazhu">侵淫，以癰疽爲喻，侵毒好肉爲淫肉。</span>方須撲討，董督之任，非我而誰，何事怱怱救之！」</span><span class="jiazhu">史言鄧元起乞歸非由衷之請。撲，普木翻。</span>詔假元起都督征討諸軍事，救漢中，而晉壽已陷。蕭淵藻將至，元起營還裝，糧儲器械，取之無遺。淵藻入城，恨之；又求其良馬，元起曰：<span class="yinhao">「年少郎子，何用馬爲！」</span>淵藻恚，因醉，殺之。<span class="jiazhu">元起養寇自資，而卒不免於死，雖淵藻以私忿殺之，亦不爲無罪也。少，詩照翻。恚，於避翻。</span>元起麾下圍城，哭，且問故，淵藻曰：<span class="yinhao">「天子有詔。」</span>衆乃散。遂誣以反，上疑焉。元起故吏廣漢羅硏詣闕訟之，上曰：<span class="yinhao">「果如我所量也。」</span>使讓淵藻曰：<span class="yinhao">「元起爲汝報讎，<span class="jiazhu">謂協力誅東昏，報其父讎也。量，音良。爲，于僞翻；下同。</span>汝爲讎報讎，忠孝之道如何！」</span>乃貶淵藻號爲冠軍將軍，<span class="jiazhu">冠，古玩翻。<span class="shu-ming">考異</span>曰：<span class="shu-ming">梁書·元起傳</span>：<span class="yinhao">「藻以粮儲無遺，甚怨望之，因表元起逗留不憂軍事，收付州獄，自縊死。」</span>按若止以逗留表元起，安敢擅收前刺史付獄殺之！必誣以反也。今從<span class="shu-ming">南史</span>。又<span class="shu-ming">梁書</span>，藻本以冠軍爲益州刺史，與<span class="shu-ming">南史</span>異。</span>贈元起征西將軍，諡曰忠侯。</p>
<p class="margin2" id="online_toc_14">李延壽論曰：元起勤乃胥附，<span class="jiazhu">毛萇曰：幸下親上曰胥附。</span>功惟闢土，<span class="jiazhu">謂開梁、益之土也。</span>勞之不圖，禍機先陷。冠軍之貶，於罰已輕，梁之政刑，於斯爲失。私戚之端，自斯而啓，年之不永，不亦宜乎！</p>
<p class="em2 strong" id="online_toc_15"><span class="yinwen">11</span>益州民焦僧護聚衆作<span class="jiaozhusup">【章：十二行本「作」上有「數萬」二字；乙十一行本同；孔本同；張校同。】</span>亂，蕭淵藻年未弱冠，<span class="jiazhu">人生二十曰弱冠。冠，古玩翻。</span>集僚佐議自擊之；或陳不可，淵藻大怒，斬于階側。乃乘平肩輿巡行賊壘，<span class="jiazhu">平肩輿，使人就掆肩之，故曰平肩。行，下孟翻。</span>賊弓亂射，矢下如雨，從者舉楯禦矢，淵藻命去之。<span class="jiazhu">射，而亦翻。從，才用翻。去，羌呂翻。</span>由是人心大安，擊僧護等，皆平之。</p>
<p class="em2 strong" id="online_toc_16"><span class="yinwen">12</span>六月，庚戌，初立孔子廟。</p>
<p class="em2 strong" id="online_toc_17"><span class="yinwen">13</span>豫州刺史王超宗<span class="jiazhu">以<span class="shu-ming">五代志</span>考之，此時梁置豫州於晉熙，今安慶府懷寧縣地。</span>將兵圍魏小峴。<span class="jiazhu">峴，戶典翻。</span>丁卯，魏揚州刺史薛眞度遣兼統軍李叔仁等擊之，超宗兵大敗。</p>
<p class="em2 strong" id="online_toc_18"><span class="yinwen">14</span>冠軍將軍王景胤、李畎、輔國將軍魯方達等與魏王足戰，屢敗，秋，七月，足進逼涪城。<span class="jiazhu">畎，姑泫翻。涪，音浮。</span></p>
<p class="em2 strong" id="online_toc_19"><span class="yinwen">15</span>八月，壬寅，魏中山王英寇雍州。<span class="jiazhu">雍，於用翻。</span></p>
<p class="em2 strong" id="online_toc_20"><span class="yinwen">16</span>庚戌，秦、梁二州刺史魯方達與魏王足統軍紀洪雅、盧祖遷戰，敗，方達等十五將皆死。壬子，王景胤等又與祖遷戰，敗，景胤等二十四將皆死。</p>
<p class="em2 strong" id="online_toc_21"><span class="yinwen">17</span>楊公則至洛口，與魏豫州長史石榮戰，斬之。甲寅，將軍姜慶眞與魏戰於羊石，不利，<span class="jiazhu">羊石，蓋卽陳伯之所屯之陽石也。</span>公則退屯馬頭。</p>
<p class="em2 strong" id="online_toc_22"><span class="yinwen">18</span>雍州蠻沔東太守田青喜叛降魏。<span class="jiazhu">考之<span class="shu-ming">北史</span>，青喜所據之地蓋在襄陽之東，竟陵之西。沔，彌兗翻。</span></p>
<p class="em2 strong" id="online_toc_23"><span class="yinwen">19</span>魏有芝生於太極殿之西序，<span class="jiazhu">殿廡曰序。</span>魏主以示侍中崔光，光上表，以爲<span class="yinhao">「此<span class="shu-ming">莊子</span>所謂『氣蒸成菌』者也。<span class="jiazhu">菌，巨隕翻，地蕈也。</span>柔脆之物，生於墟落穢濕之地，不當生於殿堂高華之處；今忽有之，厥狀扶疏，誠足異也。夫野木生朝，野鳥入廟，古人皆以爲敗亡之象，故太戊、中宗懼災脩德，殷道以昌，<span class="jiazhu">商王太戊之時，亳有祥桑、穀共生于朝，一暮大拱。太戊懼而脩德，祥桑枯死，殷道復興。高宗祭成湯，有飛雉升鼎耳而雊，祖己曰：<span class="yinhao">「惟先格王正厥事，朝諸侯，有天下，猶運之於掌。」</span><span class="yinhao">「中宗」</span>當作<span class="yinhao">「高宗」</span>。朝，直遙翻。</span>所謂『家利而怪先，國興而妖豫』者也。<span class="jiazhu">妖，於遙翻。</span>今西南二方，兵革未息，郊甸之內，大旱踰時，民勞物悴，莫此之甚，<span class="jiazhu">悴，秦醉翻。</span>承天育民者所宜矜恤；伏願陛下側躬聳意，惟新聖道，節夜飲之樂，養方富之年，則魏祚可以永隆，皇壽等於山岳矣。」</span>於是魏主好宴樂，<span class="jiazhu">樂，音洛。好，呼到翻。</span>故光言及之。</p>
<p class="em2 strong" id="online_toc_24"><span class="yinwen">20</span>九月，己巳，楊公則等與魏揚州刺史元嵩戰，公則敗績。</p>
<p class="em2 strong" id="online_toc_25"><span class="yinwen">21</span>冬，十月，丙午，上大舉伐魏，以揚州刺史臨川王宏都督北討諸軍事，尙書右僕射柳惔爲副，<span class="jiazhu">惔，徒甘翻。</span>王公以下各上國租及田穀以助軍。<span class="jiazhu">國租者，封國所入之租。田穀者，職田所入之穀。各上，時掌翻。</span>宏軍于洛口。</p>
<p class="em2 strong" id="online_toc_26"><span class="yinwen">22</span>楊集起、集義立楊紹先爲帝，自皆稱王。十一月，戊辰朔，魏遣光祿大夫楊椿將兵討之。<span class="jiazhu">將，卽亮翻。</span></p>
<p class="em2 strong" id="online_toc_27"><span class="yinwen">23</span>魏王足圍涪城，蜀人震恐，益州城戍降魏者什二三，民自上名籍者五萬餘戶。<span class="jiazhu">上，時掌翻；下西上同。</span>邢巒表於魏主，請乘勝進取蜀，以爲<span class="yinhao">「建康、成都，相去萬里，陸行旣絕，<span class="jiazhu">自襄陽西行遵陸可以至蜀，梁州旣入于魏，則陸路斷矣。</span>惟資水路，水軍西上，非周年不達，益州外無軍援，一可圖也。頃經劉季連反，鄧元起攻圍，<span class="jiazhu">事見上卷元年、二年。</span>資儲空竭，吏民無復固守之志，二可圖也。蕭淵藻裙屐少年，<span class="jiazhu">復，扶又翻。裙，渠云翻，下裳也。屐，竭戟翻，蹻也。少，詩沼翻。</span>未洽治務，宿昔名將，多見囚戮，<span class="jiazhu">治，直吏翻。將，卽亮翻；下同。</span>今之所任，皆左右少年，三可圖也。蜀之所恃，唯在劍閣，今旣克南安，已奪其險，據彼竟內，<span class="jiazhu">竟，讀曰境。</span>三分已一；自南安向涪，方軌無礙，前軍累敗，後衆喪魄，四可圖也。<span class="jiazhu">喪，息浪翻。</span>淵藻是蕭衍骨肉至親，必無死理，若克涪城，淵藻安肯城中坐而受困，必將望風逃去；若其出鬬，庸、蜀士卒駑怯，弓矢寡弱，五可圖也。<span class="jiazhu">武王之伐紂也，庸、蜀八國皆從。庸，上庸之地。蜀，蜀郡之地。</span>臣內省文吏，不習軍旅，賴將士竭力，頻有薄捷，旣克重阻，<span class="jiazhu">省，悉景翻。重，直龍翻。重阻，猶言重險也。</span>民心懷服，瞻望涪、益，<span class="jiazhu">時梓潼太守治涪城，益州刺史治成都。</span>旦夕可圖，正以兵少糧匱，未宜前出，<span class="jiazhu">少，詩沼翻。</span>今若不取，後圖便難。況益州殷實，戶口十萬，比壽春、義陽，其利三倍。<span class="jiazhu">魏先此已得壽春、義陽，故云然。</span>朝廷若欲進取，時不可失；若欲保境寧民，則臣居此無事，乞歸侍養。」</span><span class="jiazhu">養，余亮翻。</span>魏主詔以<span class="yinhao">「平蜀之舉，當更聽後敕。寇難未夷，何得以養親爲辭！」</span>巒又表稱，<span class="yinhao">「昔鄧艾、鍾會帥十八萬衆，傾中國資儲，僅能平蜀，<span class="jiazhu">事見七十八卷魏元帝景元四年。難，乃旦翻。帥，讀曰率。</span>所以然者，鬬實力也。況臣才非古人，何宜以二萬之衆而希平蜀！所以敢者，正以據得要險，士民慕義，此往則易，<span class="jiazhu">易，以豉翻；下未易同。</span>彼來則難，任力而行，理有可克。今王足已逼涪城，脫得涪，則益州乃成擒之物，但得之有早晚耳。且梓潼已附民戶數萬，<span class="jiazhu">謂已上名籍之民也。</span>朝廷豈可不守！又，劍閣天險，得而棄之，良可惜矣。<span class="jiazhu">諸葛孔明相蜀，以大劍、小劍有隘束之路，故曰劍門。以閣道三十里至險，乃有閣尉。姜維拒鍾會於此。晉以其地入梓潼郡。桓溫入蜀，於晉壽置劍閣縣，屬梁州。</span>臣誠知戰伐危事，未易可爲。自軍度劍閣以來，鬢髮中白，<span class="jiazhu">中，竹仲翻。</span>日夜戰懼，何可爲心！所以勉強者，<span class="jiazhu">強，其兩翻。</span>旣得此地而自退不守，恐負陛下之爵祿故也。且臣之意算，正欲先取涪城，以漸而進。若得涪城，則中分益州之地，斷水陸之衝，<span class="jiazhu">魏已得劍閣，進取成都，涪當其衝；梁兵由內水而上救成都，涪亦當其衝。斷，丁管翻。</span>彼外無援軍，孤城自守，何能復持久哉！<span class="jiazhu">復，扶又翻。</span>臣今欲使軍軍相次，聲勢連接，先爲萬全之計，然後圖功，得之則大利，不得則自全。又，巴西、南鄭，相距千四百里，去州迢遰，<span class="jiazhu">迢，田聊翻。遰，徒計翻。迢遰，遠也。</span>恆多擾動。<span class="jiazhu">恆，戶登翻。</span>昔在南之日，以其統綰勢難，曾立巴州，鎭靜夷、獠，<span class="jiazhu">立巴州見一百三十五卷齊高帝建元二年；省巴州見武帝永明二年。獠，魯皓翻；下同。</span>梁州藉利，因而表罷。彼土民望，嚴、蒲、何、楊，非唯一族，雖率居山谷，而豪右甚多，文學風流，亦爲不少，但以去州旣遠，不獲仕進，至於州綱，無由廁迹，<span class="jiazhu">州之上佐，是謂州綱。少，詩沼翻。</span>是以鬱怏，多生異圖。<span class="jiazhu">怏，於兩翻。</span>比道遷建義之始，<span class="jiazhu">比，毗至翻。</span>嚴玄思自號巴州刺史，克城以來，仍使行事。巴西廣袤千里，戶餘四萬，若於彼立州，鎭攝華、獠，<span class="jiazhu">巴西之地，華人與獠雜居，故云華、獠。袤，音茂。</span>則大帖民情，<span class="jiazhu">帖，靜也，安也，伏也。</span>從墊江已還，不勞征伐，自爲國有。」</span><span class="jiazhu">李雄、譙縱取蜀，東不能過墊江；以苻秦兵力之盛，取梁、益如反掌，墊江以東，苻秦不能有也。邢巒之圖蜀，亦規墊江以西而已，蓋地利足恃也。我朝自紹定失蜀，彭大雅遂城渝爲制府，支持四蜀且四十年。渝，古墊江之地也。墊，音疊。</span>魏主不從。</p>
<p class="em2 strong" id="online_toc_28">先是，魏主以王足行益州刺史。<span class="jiazhu">先，悉薦翻。</span>上遣天門太守張齊將兵救益州，未至，<span class="jiazhu">將，卽亮翻。</span>魏主更以梁州軍司泰山羊祉爲益州刺史。<span class="jiazhu">更，工衡翻。</span>王足聞之，不悅，輒引兵還，<span class="jiazhu">還，從宣翻，又如字。</span>遂不能定蜀。久之，足自魏來奔。邢巒在梁州，接豪右以禮，撫小民以惠，州人悅之。巒之克巴西也，使軍主李仲遷守之。仲遷溺於酒色，費散兵儲，公事諮承，無能見者。巒忿之切齒，仲遷懼，謀叛，城人斬其首，以城來降。<span class="jiazhu">史言魏所以不能定蜀。降，戶江翻。</span></p>
<p class="em2 strong" id="online_toc_29"><span class="yinwen">24</span>十二月，庚申，魏遣驃騎大將軍源懷討武興氐，邢巒等並受節度。<span class="jiazhu">驃，匹妙翻。騎，奇寄翻。</span></p>
<p class="em2 strong" id="online_toc_30"><span class="yinwen">25</span>司徒、尙書令謝朏以母憂去職。<span class="jiazhu">朏，敷尾翻。</span></p>
<p class="em2 strong" id="online_toc_31"><span class="yinwen">26</span>是歲，大穰，<span class="jiazhu">穰，豐也。<span class="shu-ming">詩</span>：豐年穰穰。</span>米斛三十錢。</p>
<div class="yeartoc" id="year_toc_506"><p class="strong" id="online_toc_32"><span class="section" id="title-4"><span data-head-description="高祖武皇帝二" data-head-level="h4" data-head-title="天監五年">五年</span></span><span class="biaozhusup" data-rel="">（丙戌、五〇六年）</span></p></div>
<p class="em2 strong" id="online_toc_33"><span class="yinwen">1</span>春，正月，丁卯朔，魏于后生子昌，大赦。</p>
<p class="em2 strong" id="online_toc_34"><span class="yinwen">2</span>楊集義圍魏關城，<span class="jiazhu">此卽陽平關城也。</span>邢巒遣建武將軍傅豎眼討之，<span class="jiazhu">豎，而庾翻。</span>集義逆戰，豎眼擊破之；乘勝逐北，壬申，克武興，執楊紹先，送洛陽。楊集起、楊集義亡走，遂滅其國，<span class="jiazhu">晉惠帝元康六年，氐王楊茂搜始據仇池百頃，其後浸盛，盡有漢武都郡之地，北侵隴西、天水，南侵漢中。拓跋旣盛，取武都、仇池之地，楊氏僅據武興。今魏旣取漢中，遂滅楊氏。</span>以爲武興鎭，又改爲東益州。<span class="jiazhu">東益州領武興、仇池、盤頭、廣長、梓潼、洛叢郡。</span></p>
<p class="em2 strong" id="online_toc_35"><span class="yinwen">3</span>乙亥，以前司徒謝朏爲中書監、司徒。<span class="jiazhu">朏，敷尾翻。</span></p>
<p class="em2 strong" id="online_toc_36"><span class="yinwen">4</span>冀州刺史桓和擊魏南青州，不克。<span class="jiazhu">梁青、冀二州治鬱洲。魏顯祖取三齊，置東徐州於圂城，領東安、東莞郡。高祖太和二十二年，改爲南青州。<span class="shu-ming">五代志</span>：沂州沂水縣，舊置南青州。</span></p>
<p class="em2 strong" id="online_toc_37"><span class="yinwen">5</span>魏秦州屠各王法智聚衆二千，<span class="jiazhu">屠，直於翻。</span>推秦州主簿呂苟兒爲主，改元建明，置百官，攻逼州郡。涇州民陳瞻亦聚稱王，改元聖明。<span class="jiazhu">魏置涇州，治臨涇城，領安定、隴東、新平、趙平、平涼、平原等郡。</span></p>
<p class="em2 strong" id="online_toc_38"><span class="yinwen">6</span>己卯，楊集起兄弟相帥降建［魏］。<span class="jiazhu">帥，讀曰率。降，戶江翻。</span></p>
<p class="em2 strong" id="online_toc_39"><span class="yinwen">7</span>甲申，封皇子綱爲晉安王。</p>
<p class="em2 strong" id="online_toc_40"><span class="yinwen">8</span>二月，丙辰，魏主詔王公以下直言忠諫。治書侍御史陽固上表，<span class="jiazhu">治，直之翻。上，時掌翻。</span>以爲<span class="yinhao">「當今之務，宜親宗室，勤庶政，貴農桑，賤工賈，<span class="jiazhu">賈，音古。</span>絕談虛窮微之論，簡桑門無用之費，以救飢寒之苦。」</span>時魏主委任高肇，疏薄宗室，好桑門之法，<span class="jiazhu">好，呼到翻。</span>不親政事，故固言及之。</p>
<p class="em2 strong" id="online_toc_41"><span class="yinwen">9</span>戊午，魏遣右衞將軍元麗都督諸軍討呂苟兒。麗，小新成之子也。<span class="jiazhu">小新成見一百二十九卷宋孝武大明五年。</span></p>
<p class="em2 strong" id="online_toc_42"><span class="yinwen">10</span>乙丑，徐州刺史歷陽昌義之與魏平南將軍陳伯之戰於梁城，<span class="jiazhu">晉孝武太元中，僑立梁郡於淮南壽春界，故有梁城，其地在壽陽東北，鍾離西南。</span>義之敗績。</p>
<p class="em2 strong" id="online_toc_43"><span class="yinwen">11</span>將軍蕭昞將兵擊魏徐州，圍淮陽。<span class="jiazhu">角城在淮水之陽，淮陽又在角城北十八里，治宿預。梁後於角城置淮陽郡。昞，音丙。</span></p>
<p class="em2 strong" id="online_toc_44"><span class="yinwen">12</span>三月，丙寅朔，日有食之。</p>
<p class="em2 strong" id="online_toc_45"><span class="yinwen">13</span>己卯，魏荊州刺史趙怡、平南將軍奚康生救淮陽。</p>
<p class="em2 strong" id="online_toc_46"><span class="yinwen">14</span>魏咸陽王禧之子翼，遇赦求葬其父，<span class="jiazhu">禧誅見一百四十四卷齊和帝中興元年。</span>屢泣請於魏主，魏主不許。癸未，翼與其弟昌、曄來奔。上以翼爲咸陽王，翼以曄嫡母李妃之子也，請以爵讓之，上不許。</p>
<p class="em2 strong" id="online_toc_47"><span class="yinwen">15</span>輔國將軍劉思效敗魏青州刺史元繫於膠水。<span class="jiazhu">魏收<span class="shu-ming">志</span>，光州長廣郡卽墨縣有膠水。<span class="shu-ming">水經</span>，膠水出黔陬縣膠山，北流過夷安縣東，又東北過膠東縣城北百里注于海。敗，補邁翻。</span></p>
<p class="em2 strong" id="online_toc_48"><span class="yinwen">16</span>臨川王宏使記室吳興丘遲爲書遺陳伯之曰：<span class="jiazhu">遺，于季翻。</span><span class="yinhao">「尋君去就之際，非有他故，直以不能內審諸己，外受流言，沈迷猖蹶，以至於此。<span class="jiazhu">沈，持林翻。</span>主上屈法申恩，吞舟是漏，<span class="jiazhu">漢懲秦法之苛，禁罔疏闊，時稱爲漏吞舟之魚。</span>將軍松柏不翦，親戚安居，高臺未傾，愛妾尙在。<span class="jiazhu">松柏不翦，謂不毀夷其先世墳墓也。親戚安居，謂其親戚在江南者皆不以叛黨連坐，安居自若也。高臺未傾，謂居第未嘗汙瀦，池臺如故也。愛妾尙在，謂其婢妾猶守其家，不沒于官及流落于他家也。昔雍門子見孟嘗君，吟曰：<span class="yinhao">「高臺旣已傾，曲池旣已平，墳墓生荊棘，牧豎游其上，孟嘗君亦如是乎？」</span>孟嘗君爲之喟然歎息。</span>而將軍魚游於沸鼎之中，鷰巢於飛幕之上，<span class="jiazhu">魚游釜中，古人多有是言，言將必至於焦爛。<span class="shu-ming">左傳</span>，吳季札謂孫林父曰：<span class="yinhao">「夫子之居此也，猶燕之巢于幕上。」</span>杜預<span class="shu-ming">註</span>曰：言至危也。</span>不亦惑乎！想早勵良圖，自求多福。」</span>庚寅，伯之自壽陽梁城擁衆八千來降，<span class="jiazhu">伯之元年奔魏，今復還。降，下江翻。</span>魏人殺其子虎牙。詔復以伯之爲西豫州刺史；未之任，復以爲通直散騎常侍。<span class="jiazhu">不使之出當邊鎭，恐其復叛也。復，扶又翻。</span>久之，卒於家。</p>
<p class="em2 strong" id="online_toc_49"><span class="yinwen">17</span>初，魏御史中尉甄琛<span class="jiazhu">甄，七人翻。琛，丑林翻。</span>表稱：<span class="yinhao">「<span class="shu-ming">周禮</span>，山林川澤有虞、衡之官，爲之厲禁，蓋取之以時，不使戕賊而已，故雖置有司，實爲民守之也。<span class="jiazhu"><span class="shu-ming">周禮</span>：山虞掌山林之政令，物爲之厲而爲之守禁。令萬民時斬材，有期日，凡竊木者有刑罰。林衡掌林麓之禁令而平其守，以時計林麓而賞罰之。川衡掌巡川澤之禁令而平其守，以時舍其守，犯禁者執而誅罰之。澤虞掌國澤之政令，爲之厲禁，使其地之人守其財物，以時入于王府，頒其餘於萬民。爲，于僞翻；下專爲同。</span>夫一家之長，必惠養子孫，<span class="jiazhu">長，知兩翻。</span>天下之君，必惠養兆民，未有爲人父母而吝其醯醢，富有羣生而榷其一物者也。<span class="jiazhu">榷，古岳翻。</span>今縣官鄣護河東鹽池而收其利，是專奉口腹而不及四體也。蓋天子富有四海，何患於貧！乞弛鹽禁，與民共之！」</span>錄尙書事勰、尙書邢巒奏，<span class="jiazhu">勰，彭城王勰也，音協。</span>以爲<span class="yinhao">「琛之所陳，坐談則理高，行之則事闕。竊惟古之善治民者，必汚隆隨時，豐儉稱事，<span class="jiazhu">治，直之翻。稱，尺證翻。</span>役養消息以成其性命。若任其自生，隨其飲啄，乃是芻狗萬物，<span class="jiazhu"><span class="shu-ming">老子</span>曰：天地不仁，以萬物爲芻狗。<span class="shu-ming">註</span>云：天施地化，不以仁恩。天地生萬物，視之如芻草狗畜，任自然也。</span>何以君爲！是故聖人斂山澤之貨以寬田疇之賦，收關市之稅以助什一之儲，<span class="jiazhu">此謂田疇什一之賦不足以供國用，故斂山澤、稅關市以助之也。</span>取此與彼，皆非爲身，<span class="jiazhu">爲，于僞翻；下同。</span>所謂資天地之產，惠天地之民也。今鹽池之禁，爲日已久，積而散之，以濟軍國，非專爲供太官之膳羞，給後宮之服玩。旣利不在己，則彼我一也。然自禁鹽以來，有司多慢，出納之間，或不如法。是使細民嗟怨，負販輕議，此乃用之者無方，非作之者有失也。一旦罷之，恐乖本旨。一行一改，法若弈棋，<span class="jiazhu"><span class="shu-ming">左傳</span>曰：弈者舉棋不定，不勝其耦。今此以喻一行一改無定法也。</span>參論理要，宜如舊式。」</span><span class="jiazhu">自此以上，合載於一百四十三卷齊東昏永明二年。</span>魏主卒從琛議，<span class="jiazhu">琛議旣行於景明初年，隨格於景明四年，今復罷鹽禁，是卒從其議也。卒，子恤翻。</span>夏，四月，乙未，罷鹽池禁。<span class="jiazhu">復收鹽利見上卷二年。</span></p>
<p class="em2 strong" id="online_toc_50"><span class="yinwen">18</span>庚戌，魏以中山王英爲征南將軍、都督揚·徐二州諸軍事，帥衆十餘萬以拒梁軍，<span class="jiazhu">帥，讀曰率。</span>指授諸節度，所至以便宜從事。</p>
<p class="em2 strong" id="online_toc_51">江州刺史王茂將兵數萬侵魏荊州，誘魏邊民及諸蠻更立宛州，<span class="jiazhu">將，卽亮翻。誘，音酉。更魏荊州爲宛州也。更，工衡翻。宛，於元翻。</span>遣其所署宛州刺史雷豹狼等襲取魏河南城。<span class="jiazhu">蕭子顯<span class="shu-ming">齊志</span>，雍州有河南郡，所領五縣，惟棘陽爲實土。則河南郡當在南陽棘陽縣界。<span class="shu-ming">五代志</span>，鄧州新野縣舊曰棘陽。</span>魏遣平南將軍楊大眼都督諸軍擊茂，辛酉，茂戰敗，失亡二千餘人。<span class="jiazhu"><span class="shu-ming">考異</span>曰：<span class="shu-ming">大眼傳</span>云：<span class="yinhao">「俘馘七千有餘」</span>，今從<span class="shu-ming">魏·帝紀</span>。</span>大眼進攻河南城，茂逃還；大眼追至漢水，攻拔五城。</p>
<p class="em2 strong" id="online_toc_52">魏征虜將軍宇文福寇司州，俘千餘口而去。</p>
<p class="em2 strong" id="online_toc_53">五月，辛未，太子右衞率張惠紹等侵魏徐州，拔宿預，執城主馬成龍。<span class="jiazhu">晉安帝立宿預縣，屬淮陽郡，魏高祖以爲南徐州治所。</span>乙亥，北徐州刺史昌義之拔梁城。<span class="jiazhu">南徐治京口，故以鍾離爲北徐。</span></p>
<p class="em2 strong" id="online_toc_54">豫州刺史韋叡遣長史王超等攻小峴，未拔。叡行圍栅，<span class="jiazhu">行，下孟翻。</span>魏出數百人陳於門外，<span class="jiazhu">陳，讀曰陣。</span>叡欲擊之，諸將皆曰：<span class="jiazhu">將，卽亮翻；下同。</span><span class="yinhao">「向者輕來，未有戰備，徐還授甲，乃可進耳。」</span>叡曰：<span class="yinhao">「不然。魏城中二千餘人，足以固守，今無故出人於外，必其驍勇者也，<span class="jiazhu">驍，堅堯翻。</span>苟能挫之，其城自拔。」</span>衆猶遲疑，叡指其節曰：<span class="yinhao">「朝廷授此，非以爲飾，韋叡法不可犯也！」</span>遂進擊之，士皆殊死戰，魏兵敗走，因急攻之，中宿而拔，<span class="jiazhu">中，讀曰仲，又竹仲翻。<span class="shu-ming">考異</span>曰：<span class="shu-ming">魏·帝紀</span>，<span class="yinhao">「六月，辛丑，陷小峴戍。」</span>今從<span class="shu-ming">叡傳</span>。</span>遂至合肥。</p>
<p class="em2 strong" id="online_toc_55">先是，右軍司馬胡景略等攻合肥，久未下，<span class="jiazhu">先，悉薦翻。</span>叡按山川，夜，帥衆堰肥水，頃之，堰成水通，舟艦繼至。<span class="jiazhu">帥，讀曰率。艦，戶黯翻。</span>魏築東、西小城夾合肥，叡先攻二城，魏將楊靈胤帥衆五萬奄至。衆懼不敵，請奏益兵，叡笑曰：<span class="yinhao">「賊至城下，方求益兵，將何所及！且吾求益兵，彼亦益兵，兵貴用奇，豈在衆也！」</span>遂擊靈胤，破之。叡使軍主王懷靜築城於岸以守堰，魏攻拔之，城中千餘人皆沒。魏人乘勝至堤下，兵勢甚盛，諸將欲退還漅湖，或欲保三叉，<span class="jiazhu"><span class="shu-ming">考異</span>曰：<span class="shu-ming">南史</span>作<span class="yinhao">「三丈」</span>。今從<span class="shu-ming">梁書</span>。蓋漅湖之水於此分三汊，故名。退保於此，利於入船，故衆欲之。</span>叡怒曰：<span class="yinhao">「寧有此邪！」</span>命取繖扇麾幢，樹之堤下，示無動志。<span class="jiazhu">繖，蘇旱翻，又蘇旰翻。幢，傳江翻。</span>魏人來鑿堤，叡親與之爭，魏兵卻，因築壘於堤以自固。叡起鬬艦，高與合肥城等，四面臨之，城中人皆哭。守將杜元倫登城督戰，中弩死，<span class="jiazhu">將，卽亮翻。中，竹仲翻。</span>辛巳，城潰，俘斬萬餘級，獲牛羊以萬數。</p>
<p class="em2 strong" id="online_toc_56">叡體素羸，未嘗跨馬，<span class="jiazhu">羸，倫爲翻。</span>每戰，常乘板輿督厲將士，勇氣無敵；晝接賓旅，夜半起，算軍書，張燈達曙。撫循其衆，常如不及，故投募之士爭歸之。所至頓舍，館宇藩牆，皆應準繩。</p>
<p class="em2 strong" id="online_toc_57">諸軍進至東陵，<span class="jiazhu"><span class="shu-ming">水經註</span>，廬江金蘭縣西北東陵鄕大蘇山，灌水之所出也。考之諸志無金蘭縣，未知何世所置。</span>有詔班師，<span class="jiazhu">班師之詔，必在洛口師潰之後，史因書叡事而終言之。</span>去魏城旣近，<span class="jiazhu">據姚思廉<span class="shu-ming">梁書</span>，時魏守甓城，去東陵二十里。</span>諸將恐其追躡，叡悉遣輜重居前，身乘小輿殿後，<span class="jiazhu">重，直用翻。殿，丁練翻。</span>魏人服叡威名，望之不敢逼，全軍而還。於是遷豫州治合肥。<span class="jiazhu">豫州自晉熙遷合肥。</span></p>
<p class="em2 strong" id="online_toc_58">壬午，魏遣尙書元遙南拒梁兵。</p>
<p class="em2 strong" id="online_toc_59"><span class="yinwen">19</span>癸未，魏遣征西將軍于勁節度秦、隴諸軍。</p>
<p class="em2 strong" id="online_toc_60"><span class="yinwen">20</span>丁亥，廬江太守聞喜裴邃克魏羊石城，庚寅，又克霍丘城。<span class="jiazhu"><span class="shu-ming">水經註</span>：曹魏安豐都尉治安豐津南，後以其故城立霍丘戍，隋立霍丘縣，今壽春東百餘里。杜佑曰：霍丘，漢松滋縣地。<span class="shu-ming">考異</span>曰：<span class="shu-ming">梁·裴邃傳</span>云：<span class="yinhao">「五年，征邵陽洲，魏人爲長橋以濟。邃築壘逼橋，密作沒突艦，會淮水暴漲，邃乘艦徑造橋側，魏衆驚潰，邃乘勝追擊，大破之，進克羊石、霍丘城，平小峴，攻合肥。」</span><span class="shu-ming">魏·帝紀</span>：<span class="yinhao">「辛巳，衍將陷合肥，己丑，又陷羊石、霍丘。」</span>按<span class="shu-ming">韋叡傳</span>，叡攻邵陽洲，方使邃乘艦焚橋，事在克合肥後。又<span class="shu-ming">梁·帝紀</span>，辛巳，叡克合肥，丁亥，邃克羊石，庚寅，克霍丘，今從之。<span class="shu-ming">邃傳</span>載取二城在破邵陽洲後，誤也。</span></p>
<p class="em2 strong" id="online_toc_61">六月，庚子，青、冀二州刺史桓和克朐山城。<span class="jiazhu">朐，音劬。</span></p>
<p class="em2 strong" id="online_toc_62"><span class="yinwen">21</span>乙巳，魏安西將軍元麗擊王法智，破之，斬首六千級。</p>
<p class="em2 strong" id="online_toc_63"><span class="yinwen">22</span>張惠紹與假徐州刺史宋黑水陸俱進，趣彭城，圍高塚戍，<span class="jiazhu"><span class="shu-ming">水經註</span>：彭城同孝山陰有楚元王冢，高十許丈，廣百許步。意者魏立戍於此乎！趣，七喻翻。</span>魏武衞將軍奚康生將兵救之，<span class="jiazhu">將，卽亮翻。</span>丁未，惠紹兵不利，黑戰死。</p>
<p class="em2 strong" id="online_toc_64"><span class="yinwen">23</span>太子統生五歲，能遍誦<span class="shu-ming">五經</span>；庚戌，始自禁中出居東宮。</p>
<p class="em2 strong" id="online_toc_65"><span class="yinwen">24</span>丁巳，魏以度支尙書邢巒都督東討諸軍事。<span class="jiazhu">度，徒洛翻。</span></p>
<p class="em2 strong" id="online_toc_66"><span class="yinwen">25</span>魏驃騎大將軍馮翊惠公源懷卒。懷性寬簡，不喜煩碎，<span class="jiazhu">驃，匹妙翻。騎，奇寄翻。喜，許記翻。</span>常曰：<span class="yinhao">「爲貴人當舉綱維，何必事事詳細！譬如爲屋，但外望高顯，楹棟平正，基壁完牢，足矣；斧斤不平，斲削不密，非屋之病也。」</span></p>
<p class="em2 strong" id="online_toc_67"><span class="yinwen">26</span>秋，七月，丙寅，桓和擊魏兗州，拔固城。<span class="jiazhu">固城，疑卽抱犢固城也。抱犢固在蘭陵界。</span></p>
<p class="em2 strong" id="online_toc_68"><span class="yinwen">27</span>呂苟兒率衆十餘萬屯孤山，圍逼秦州，<span class="jiazhu">此孤山當在上邽左右，魏秦州治上邽，領天水、略陽、漢陽郡。</span>元麗進擊，大破之。行秦州事李韶掩擊孤山，獲其父母妻子，庚辰，苟兒帥其徒詣麗降。<span class="jiazhu">帥，讀曰率。降，戶江翻。</span></p>
<p class="em2 strong" id="online_toc_69">兼太僕卿楊椿別討陳瞻，瞻據險拒守。諸將或請伏兵山蹊，斷其出入，<span class="jiazhu">斷，丁管翻。</span>待糧盡而攻之，或欲斬木焚山，然後進討，椿曰：<span class="yinhao">「皆非計也。自官軍之至，所向輒克，賊所以深竄，正避死耳。今約勒諸軍，勿更侵掠，賊必謂我見險不前；待其無備，然後奮擊，可一舉平也。」</span>乃止屯不進。賊果出抄掠，椿復以馬畜餌之，<span class="jiazhu">抄，楚交翻。復，扶又翻。</span>不加討逐。久之，陰簡精卒，銜枚夜襲之，斬瞻，傳首。秦、涇二州皆平。</p>
<p class="em2 strong" id="online_toc_70"><span class="yinwen">28</span>戊子，徐州刺史王伯敖與魏中山王英戰於陰陵，<span class="jiazhu">陰陵縣，漢屬九江郡，晉屬淮南郡。梁北譙郡治陰陵城，隋改北譙郡爲全椒縣，屬江都郡。唐全椒縣屬滁州。</span>伯敖兵敗，失亡五千餘人。</p>
<p class="em2 strong" id="online_toc_71">己丑，魏發定、冀、瀛、相、幷、肆六州十萬人以益南行之兵。<span class="jiazhu">相，息亮翻。</span>上遣將軍角念將兵一萬屯蒙山，招納兗州之民，降者甚衆。<span class="jiazhu">魏收<span class="shu-ming">志</span>，南青州東安郡新泰縣東南有蒙山。蓋蒙山卽古所謂東蒙也，與固城、孤山皆近魏兗州東界，故梁連兵據之，以招兗州之民，<span class="shu-ming">北史·邢巒傳</span>，謂是時梁人侵軼徐、兗，是矣。角，姓也。<span class="shu-ming">姓苑</span>，漢有角善叔。將，卽亮翻。降，戶江翻。</span>是時，將軍蕭及屯固城，桓和屯孤山。<span class="jiazhu">魏收<span class="shu-ming">志</span>，蘭陵郡蘭陵縣有石孤山，又昌慮縣有孤山。</span>魏邢巒遣統軍樊魯攻和，別將元恆攻及，<span class="jiazhu">恆，戶登翻。</span>統軍畢祖朽攻念。壬寅，魯大破和於孤山，恆拔固城，祖朽擊念，走之。</p>
<p class="em2 strong" id="online_toc_72">己酉，魏詔平南將軍安樂王詮督後發諸軍赴淮南。詮，長樂之子也。<span class="jiazhu">安樂王長樂見一百三十三卷宋蒼梧王元徽三年。樂，音洛。詮，且緣翻。</span></p>
<p class="em2 strong" id="online_toc_73">將軍藍懷恭與魏邢巒戰于睢口，<span class="jiazhu"><span class="shu-ming">姓譜</span>，藍，魯甘翻，姓也。<span class="shu-ming">戰國策</span>有中山大夫藍諸。<span class="shu-ming">水經註</span>：睢水過睢陵縣故城北而東南流，逕下相縣故城南，又東南流，入于泗，謂之睢口。睢，音雖。</span>懷恭敗績，巒進圍宿預。懷恭復於清南築城，<span class="jiazhu">清南，清水之南也。復，扶又翻。</span>巒與平南將軍楊大眼合攻之，九月，癸酉，拔之，斬懷恭，殺獲萬計。張惠紹棄宿預，<span class="jiazhu">此與後張惠紹聞洛口敗，引兵退，本一事耳。解見後。</span>蕭昞棄淮陽，遁還。</p>
<p class="em2 strong" id="online_toc_74">臨川王宏以帝弟將兵，<span class="jiazhu">將，卽亮翻；下同。</span>器械精新，軍容甚盛，北人以爲百數十年所未之有。軍次洛口，<span class="jiazhu"><span class="shu-ming">水經註</span>：洛澗在西曲陽縣北，劉牢之斬秦將梁成處，北歷秦墟，下注淮，謂之洛口。</span>前軍克梁城，<span class="jiazhu">卽謂昌義之克梁城也。</span>諸將欲乘勝深入，宏性懦怯，部分乖方。<span class="jiazhu">分，扶問翻。</span>魏詔邢巒引兵渡淮，與中山王英合攻梁城，宏聞之，懼，召諸將議旋師，呂僧珍曰：<span class="yinhao">「知難而退，不亦善乎！」</span>宏曰：<span class="yinhao">「我亦以爲然。」</span>柳惔曰：<span class="yinhao">「自我大衆所臨，何城不服，何謂難乎！」</span>裴邃曰：<span class="yinhao">「是行也，固敵是求，何難之避！」</span>馬仙琕曰：<span class="yinhao">「王安得亡國之言！天子掃境內以屬王，<span class="jiazhu">惔，徒甘翻。琕，部田翻。屬，之欲翻。</span>有前死一尺，無卻生一寸！」</span>昌義之怒，須髮盡磔，<span class="jiazhu">磔，陡格翻，張開也。</span>曰：<span class="yinhao">「呂僧珍可斬也！豈有百萬之師出未逢敵，望風遽退，何面目得見聖主乎！」</span>朱僧勇、胡辛生拔劍而退，<span class="jiazhu"><span class="yinhao">「退」</span>，據<span class="shu-ming">南史·宏傳</span>當作<span class="yinhao">「起」</span>。</span>曰：<span class="yinhao">「欲退自退，下官當前向取死。」</span>議者罷出，僧珍謝諸將曰：<span class="yinhao">「殿下昨來風動，<span class="jiazhu">謂宏心風發動也。</span>意不在軍，深恐大致沮喪，故欲全師而返耳。」</span><span class="jiazhu">沮，在呂翻。喪，息浪翻。</span>宏不敢遽違羣議，停軍不前。魏人知其不武，遺以巾幗，<span class="jiazhu">遺，于季翻。幗，古獲翻。</span>且歌之曰：<span class="yinhao">「不畏蕭娘與呂姥，<span class="jiazhu">言其怯懦，如婦人女子也。姥，莫補翻。</span>但畏合肥有韋虎。」</span>虎，謂韋叡也。僧珍歎曰：<span class="yinhao">「使始興、吳平爲帥而佐之，豈有爲敵人所侮如是乎！」</span><span class="jiazhu">始興王憺，吳平侯昺。帥，所類翻。</span>欲遣裴邃分軍取壽陽，大衆停洛口，宏固執不聽，令軍中曰：<span class="yinhao">「人馬有前行者斬！」</span>於是將士人懷憤怒。魏奚康生馳遣楊大眼謂中山王英曰：<span class="yinhao">「梁人自克梁城已後，久不進軍，其勢可見，必畏我也。王若進據洛水，彼自奔敗。」</span>英曰：<span class="yinhao">「蕭臨川雖騃，其下有良將韋、裴之屬，未可輕也。<span class="jiazhu">騃，古駭翻。將，卽亮翻。</span>宜且觀形勢，勿與交鋒。」</span></p>
<p class="em2 strong" id="online_toc_75">張惠紹號令嚴明，所至獨克，軍于下邳，<span class="jiazhu">前已言張惠紹棄宿預遁還矣，宿預在下邳東南百餘里。此言軍于下邳，是未棄宿預之前事，李延壽以此事載之<span class="shu-ming">臨川王宏傳</span>，<span class="shu-ming">通鑑</span>因亦連而書之。</span>下邳人多欲降者，惠紹諭之曰：<span class="yinhao">「我若得城，諸卿皆是國人，<span class="jiazhu">國人，猶言王民也。降，戶江翻；下同。</span>若不能克，徒使諸卿失鄕里，非朝廷弔民之意也。今且安堵復業，勿妄自辛苦。」</span>降人咸悅。</p>
<p class="em2 strong" id="online_toc_76">己丑，夜，洛口暴風雨，軍中驚，臨川王宏與數騎逃去。將士求宏不得，皆散歸，<span class="jiazhu"><span class="shu-ming">考異</span>曰：<span class="shu-ming">梁書·宏傳</span>云，<span class="yinhao">「會征役久，有詔班師。」</span>殊爲不實。今從<span class="shu-ming">南史</span>。</span>棄甲投戈，塡滿水陸，捐棄病者及羸老，死者近五萬人。<span class="jiazhu">羸，倫爲翻。近，其靳翻。</span>宏乘小船濟江，夜至白石壘，叩城門求入。臨汝侯淵猷登城謂曰：<span class="yinhao">「百萬之師，一朝鳥散，國之存亡，未可知也。恐姦人乘間爲變，<span class="jiazhu">間，古莧翻。</span>城不可夜開。」</span>宏無以對，乃縋食饋之。<span class="jiazhu">縋，馳僞翻。</span>淵猷，淵藻之弟。時昌義之軍梁城，聞洛口敗，與張惠紹皆引兵退。<span class="jiazhu">此卽張惠紹棄宿預一事也。<span class="shu-ming">通鑑</span>因<span class="shu-ming">南史·臨川王宏傳</span>所載者書之，遂致複出。</span></p>
<p class="em2 strong" id="online_toc_77">魏主詔中山王英乘勝平蕩東南，逐北至馬頭，攻拔之，城中糧儲，魏悉遷之歸北。議者咸曰：<span class="yinhao">「魏運米北歸，當不復南向。」</span><span class="jiazhu">復，扶又翻。</span>上曰：<span class="yinhao">「不然，此必欲進兵，爲詐計耳。」</span>乃命脩鍾離城，敕昌義之爲戰守之備。<span class="jiazhu">馬頭城在鍾離之西，馬頭旣陷，魏必東攻鍾離，故預爲之備。</span></p>
<p class="em2 strong" id="online_toc_78">冬，十月，英進圍鍾離，魏主詔邢巒引兵會之。巒上表，以爲<span class="yinhao">「南軍雖野戰非敵，而城守有餘，今盡銳攻鍾離，得之則所利無幾，不則虧損甚大。且介在淮外，借使束手歸順，猶恐無糧難守，況殺士卒以攻之乎！又，征南士卒從戎二時，<span class="jiazhu">從戎二時，謂兵連不解，自夏迄秋也。</span>疲弊死傷，不問可知。雖有乘勝之資，懼無可用之力。若臣愚見，謂宜脩復舊戍，撫循諸州，以俟後舉，江東之釁，不患其無。」</span>詔曰：<span class="yinhao">「濟淮掎角，事如前敕，<span class="jiazhu">釁，許覲翻。掎，居蟻翻。</span>何容猶爾盤桓，<span class="jiazhu">盤桓，不進貌。</span>方有此請！可速進軍！」</span>巒又表，以爲<span class="yinhao">「今中山進軍鍾離，實所未解。<span class="jiazhu">解，戶買翻，曉也。</span>若爲得失之計，<span class="jiazhu">謂爲一切之計，或得或失，未可必也。</span>不顧萬全，直襲廣陵，出其不備，或未可知。若正欲以八十日糧取鍾離城者，臣未之前聞也。<span class="jiazhu">英期以八十日糧取鍾離，故巒云然。</span>彼堅城自守，不與人戰，城塹水深，非可塡塞，<span class="jiazhu">塞，悉則翻。</span>空坐至春，士卒自弊。若遣臣赴彼，從何致糧！夏來之兵，不齎冬服，脫遇冰雪，何方取濟！臣寧荷怯懦不進之責，不受敗損空行之罪。<span class="jiazhu">荷，下可翻。</span>鍾離天險，朝貴所具，<span class="jiazhu">謂朝之貴臣所具知也。朝，直遙翻。</span>若有內應，則所不知；如其無也，必無克狀。<span class="jiazhu">言必無可克之狀。</span>若信臣言，願賜臣停；若謂臣憚行求還，臣所領兵，乞盡付中山，任其處分，<span class="jiazhu">處，昌呂翻。分，扶問翻。</span>臣止以單騎隨之東西。臣屢更爲將，<span class="jiazhu">騎，奇寄翻。更，工衡翻。將，卽亮翻。</span>頗知可否，臣旣謂難，何容強遣！」</span><span class="jiazhu">強，其兩翻。</span>乃召巒還，更命鎭東將軍蕭寶寅與英同圍鍾離。</p>
<p class="em2 strong" id="online_toc_79">侍中盧昶素惡巒，<span class="jiazhu">更，工衡翻。惡，烏路翻。</span>與侍中、領右衞將軍元暉共譖之，使御史中尉崔亮彈巒在漢中掠人爲奴婢。<span class="jiazhu"><span class="shu-ming">巒傳</span>云：<span class="yinhao">「巒初至漢中，接豪右以禮，撫衆之惠。歲餘之後，頗因其去就，誅滅百姓，籍爲奴婢者二百餘口。」</span>彈，徒丹翻。</span>巒以漢中所得美女賂暉，暉言於魏主曰：<span class="yinhao">「巒新有大功，不當以赦前小事案之。」</span><span class="jiazhu">謂是年正月生皇子赦也。</span>魏主以爲然，遂不問。</p>
<p class="em2 strong" id="online_toc_80">暉與盧昶皆有寵於魏主而貪縱，時人謂之<span class="yinhao">「餓虎將軍」</span>、<span class="yinhao">「飢鷹侍中」</span>。暉尋遷吏部尙書，用官皆有定價，大郡二千匹，次郡下郡遞減其半，餘官各有等差，選者謂之<span class="yinhao">「市曹」</span>。<span class="jiazhu">以選曹貨賂爲市，因謂之市曹。選，須絹翻。</span></p>
<p class="em2 strong" id="online_toc_81"><span class="yinwen">29</span>丁酉，梁兵圍義陽者夜遁，<span class="jiazhu">聞洛口師潰，故亦遁。</span>魏郢州刺史婁悅追擊，破之。</p>
<p class="em2 strong" id="online_toc_82"><span class="yinwen">30</span>柔然庫者可汗卒，子伏圖立，號佗汗可汗，<span class="jiazhu">佗汗，魏言緒也。可，從刊入聲。汗，音寒。佗，徒河翻。</span>改元始平。戊申，佗汗遣使者紇奚勿六跋如魏請和。魏主不報其使，謂勿六跋曰：<span class="yinhao">「蠕蠕遠祖社崙，乃魏之叛臣，<span class="jiazhu">事見一百八卷晉孝武太元十九年。使，疏吏翻。蠕，人兗翻。崙，盧昆翻。</span>往者包容，蹔聽通使。<span class="jiazhu">事見一百三十六卷齊武帝永明五年。蹔，與暫同。</span>今蠕蠕衰微，不及疇昔，大魏之德，方隆周、漢，正以江南未平，少寬北略，<span class="jiazhu">少，詩沼翻。</span>通和之事，未容相許。若脩藩禮，款誠昭著者，當不爾孤也。」</span><span class="jiazhu">孤，負也。</span></p>
<p class="em2 strong" id="online_toc_83"><span class="yinwen">31</span>魏京兆王愉、廣平王懷國臣多驕縱，公行屬請，<span class="jiazhu">屬，之欲翻。</span>魏主詔中尉崔亮窮治之，<span class="jiazhu">治，直之翻。</span>坐死者三十餘人，其不死者悉除名爲民。惟廣平右常侍楊昱、文學崔楷以忠諫獲免。昱，椿之子也。<span class="jiazhu">自晉以來，王國置師、友、文學各一人，左右常侍各一人。楊椿見一百三十七卷齊武帝永明八年。</span></p>
<p class="em2 strong" id="online_toc_84"><span class="yinwen">32</span>十一月，乙丑，大赦。詔右衞將軍曹景宗都督諸軍二十萬救鍾離。上敕景宗頓道人洲，<span class="jiazhu">道人洲，在邵陽洲之東。</span>俟衆軍齊集俱進。景宗固啓求先據邵陽洲尾，上不許。景宗欲專其功，違詔而進，值暴風猝起，頗有溺者，<span class="jiazhu">溺，奴狄翻。</span>復還守先頓。<span class="jiazhu">謂還守道人洲也。復，扶又翻。</span>上聞之曰：<span class="yinhao">「景宗不進，蓋天意也。若孤軍獨往，城不時立，必致狼狽，今破賊必矣。」</span></p>
<p class="em2 strong" id="online_toc_85"><span class="yinwen">33</span>初，漢歸義侯勢之末，羣獠始出，北自漢中，南至邛、笮，布滿山谷。<span class="jiazhu">事見九十七卷晉孝宗永和二年。獠，魯皓翻。邛，渠容翻。笮，音昨。</span>勢旣亡，蜀民多東徙，山谷空地皆爲獠所據。其近郡縣與華民雜居者，頗輸租賦，遠在深山者，郡縣不能制。梁、益二州歲伐獠以自潤，公私利之。及邢巒爲梁州，獠近者皆安堵樂業，<span class="jiazhu">樂，音洛。</span>遠者不敢爲寇。巒旣罷去，魏以羊祉爲梁州刺史，傅豎眼爲益州刺史。<span class="jiazhu">去年魏得晉壽，置益州。豎，而庾翻。</span>祉性酷虐，不得物情。獠王趙清荊引梁兵入州境爲寇，祉遣兵擊破之。豎眼施恩布信，大得獠和。</p>
<p class="em2 strong" id="online_toc_86"><span class="yinwen">34</span>十二月，癸卯，都亭靖侯謝朏卒。［朏，敷尾翻。］</p>
<p class="em2 strong" id="online_toc_87"><span class="yinwen">35</span>魏人議樂，久不決。<span class="jiazhu">三年，魏命議樂事見上卷。</span></p>
<div class="yeartoc" id="year_toc_507"><p class="strong" id="online_toc_88"><span class="section" id="title-5"><span data-head-description="高祖武皇帝二" data-head-level="h4" data-head-title="天監六年">六年</span></span><span class="biaozhusup" data-rel="">（丁亥、五〇七年）</span></p></div>
<p class="em2 strong" id="online_toc_89"><span class="yinwen">1</span>春，正月，公孫崇請委衞軍將軍、尙書右僕射高肇監其事；<span class="jiazhu">監，工衡翻。</span>魏主知肇不學，詔太常卿劉芳佐之。</p>
<p class="em2 strong" id="online_toc_90"><span class="yinwen">2</span>魏中山王英與平東將軍楊大眼等衆數十萬攻鍾離。鍾離城北阻淮水，魏人於邵陽洲兩岸爲橋，樹栅數百步，跨淮通道。英據南岸攻城，大眼據北岸立城，以通糧運。城中衆纔三千人，昌義之督帥將士，隨方抗禦。魏人以車載土塡塹，使其衆負土隨之，嚴騎蹙其後，人有未及回者，因以土迮之，<span class="jiazhu">帥，讀曰率。將，卽亮翻。塹，七豔翻。騎，奇寄翻。迮，側百翻，迫也。</span>俄而塹滿。衝車所撞，<span class="jiazhu">撞，傳江翻。</span>城土輒頹，義之用泥補之，衝車雖入而不能壞。魏人晝夜苦攻，分番相代，墜而復升，<span class="jiazhu">復，扶又翻；下同。</span>莫有退者。一日戰數十合，前後殺傷萬計，魏人死者與城平。</p>
<p class="em2 strong" id="online_toc_91">二月，魏主召英使還，英表稱：<span class="yinhao">「臣志殄浦寇，而月初已來，<span class="jiazhu">已、以字通。</span>霖雨不止，若三月晴霽，城必可克，願少賜寬假！」</span><span class="jiazhu">少，詩沼翻。</span>魏主復詔曰：<span class="yinhao">「彼土蒸濕，無宜久淹。勢雖必取，乃將軍之深計，兵久力殆，亦朝廷之所憂也。」</span>英猶表稱必克，魏主遣步兵校尉范紹詣英議攻取形勢。紹見鍾離城堅，勸英引還，英不從。<span class="jiazhu">元英違衆議，志在必克鍾離，恃義陽之勝而驕也。<span class="shu-ming">兵法</span>曰：常勝之家，難與慮敵，又曰：兵驕者敗，其謂是歟！校，戶校翻。</span></p>
<p class="em2 strong" id="online_toc_92">上命豫州刺史韋叡將兵救鍾離，<span class="jiazhu">將，卽亮翻；下同。</span>受曹景宗節度。叡自合肥取直道，由陰陵大澤行，<span class="jiazhu"><span class="shu-ming">水經註</span>，濠水出陰陵縣之陽亭，東北流，逕鍾離城下而注于淮。陰陵蓋自在鍾離西南，合肥東北也。</span>值澗谷，輒飛橋以濟師。人畏魏兵盛，多勸叡緩行，叡曰：<span class="yinhao">「鍾離今鑿穴而處，<span class="jiazhu">處，昌呂翻。</span>負戶而汲，車馳卒奔，猶恐其後，而況緩乎！魏人已墮吾腹中，卿曹勿憂也。」</span>旬日至邵陽，上豫敕曹景宗曰：<span class="yinhao">「韋叡，卿之鄕望，<span class="jiazhu">曹景宗，新野人。韋叡以京兆著姓居襄陽，旣同州鄕，而韋爲望族。</span>宜善敬之！」</span>景宗見叡，禮甚謹，上聞之曰：<span class="yinhao">「二將和，師必濟矣。」</span></p>
<p class="em2 strong" id="online_toc_93">景宗與叡進頓邵陽洲，叡於景宗營前二十里夜掘長塹，樹鹿角，截洲爲城，去魏城百餘步。南梁太守馮道根，能走馬步地，計馬足以賦功，比曉而營立。<span class="jiazhu">賦，布也。給，與也。功，力也。計一夫之力所任作，謂之功。杜佑<span class="shu-ming">通典</span>曰：凡築城，下闊與高倍，上闊與下倍。城高五丈，下闊二丈五尺，上闊一丈二尺五寸，高下闊狹以此爲準。料功：上闊加下闊得三丈七尺五寸，半之得一丈八尺七寸五分，以高五丈乘之，一尺之城積數得九十三丈七尺五寸。每一功，日築土二尺，計功約四十七人。一步五尺之城計役二百三十五人，一百步計役二萬三千五百人。率一里則十里可知。其出土負簣並計之大功之內。城濠面闊二丈，深一丈，底闊一丈，以面闊加底積數太半之，得數一丈五尺，以深一丈乘之，鑿濠一尺得數一十五丈。每一人計功日出三丈，計功五人。一步五尺計功二十五人，十步計功二百五十人。一里計功七萬五百人。以此爲數，則百里可知。比，必利翻，及也。</span>魏中山王英大驚，以杖擊地曰：<span class="yinhao">「是何神也！」</span>景宗等器甲精新，軍容甚盛，魏人望之奪氣。景宗慮城中危懼，募軍士言文達等<span class="jiazhu">言，姓。孔門言偃吳人，今吳人猶有言姓。</span>潛行水底，齎敕入城，城中始知有外援，勇氣百倍。</p>
<p class="em2 strong" id="online_toc_94">楊大眼勇冠軍中，將萬餘騎來戰，所向皆靡。叡結車爲陳，<span class="jiazhu">冠，古玩翻。將，卽亮翻。騎，奇寄翻。陳，讀曰陣。</span>大眼聚騎圍之，叡以強弩二千一時俱發，洞甲穿中，<span class="jiazhu">中，如字。</span>殺傷甚衆。矢貫大眼右臂，大眼退走。明旦，英自帥衆來戰，<span class="jiazhu">帥，讀曰率。</span>叡乘素木輿，執白角如意以麾軍，<span class="jiazhu">如意，檛類。</span>一日數合，英乃退。魏師復夜來攻城，<span class="jiazhu">復，扶又翻。</span>飛矢雨集，叡子黯請下城以避箭，叡不許；軍中驚，叡於城上厲聲呵之，乃定。<span class="jiazhu">此確鬬也。兩軍營壘相逼，旦暮接戰，勇而無剛者不能支久，韋叡於此，是難能也。比年襄陽之守，使諸將連營而前，如韋叡之略，城猶可全，不至誤國矣。嗚呼，痛哉！</span>牧人過淮北伐芻藳者，皆爲楊大眼所略；曹景宗募勇敢士千餘人，於大眼城南數里築壘，大眼來攻，景宗擊卻之。壘成，使別將趙草守之，有抄掠者，皆爲草所獲，是後始得縱芻牧。</p>
<p class="em2 strong" id="online_toc_95">上命景宗等豫裝高艦，使與魏橋等，爲火攻之計，<span class="jiazhu">將，卽亮翻。抄，楚交翻。艦，戶黯翻。</span>令景宗與叡各攻一橋，叡攻其南，景宗攻其北。<span class="jiazhu">魏於邵陽洲兩岸立橋，南橋以接元英之兵，北橋以接楊大眼之兵。</span>三月，淮水暴漲六七尺，<span class="jiazhu"><span class="shu-ming">考異</span>曰：<span class="shu-ming">梁·帝紀</span>，<span class="yinhao">「四月，癸未，景宗等破魏軍。」</span><span class="shu-ming">魏·帝紀</span>，<span class="yinhao">「四月，戊戌，鍾離大水，英敗績。」</span>按<span class="shu-ming">曹景宗傳</span>云，<span class="yinhao">「三月，春水生，淮水暴漲。」</span><span class="shu-ming">梁</span><span class="shu-ming">魏</span>二史蓋據奏到月日書之耳，今從<span class="shu-ming">景宗傳</span>。</span>叡使馮道根與廬江太守裴邃、秦郡太守李文釗等<span class="jiazhu">沈約曰：晉武帝分扶風爲秦國，中原亂，其民南流，寄居堂邑。堂邑本爲縣，前漢屬臨淮，後漢屬廣陵，晉又屬臨淮。惠帝永興元年，以臨淮淮陵立堂邑郡，安帝改堂邑爲秦郡。<span class="shu-ming">五代志</span>，揚州六合縣，舊曰尉氏，置秦郡。</span>乘鬬艦競發，擊魏洲上軍盡殪。<span class="jiazhu">殪，於計翻。</span>別以小船載草，灌之以膏，從而焚其橋，風怒火盛，烟塵晦冥，敢死之士，拔栅斫橋，水又漂疾，倐忽之間，橋栅俱盡。道根等皆身自搏戰，軍人奮勇，呼聲動天地，<span class="jiazhu">呼，火故翻。</span>無不一當百，魏軍大潰。英見橋絕，脫身棄城走，大眼亦燒營去。諸壘相次土崩，悉棄其器甲爭投水，死者十餘萬，斬首亦如之。叡遣報昌義之，義之悲喜，不暇答語，但叫曰：<span class="yinhao">「更生，更生！」</span>諸軍逐北至濊水上，<span class="jiazhu">魏收<span class="shu-ming">志</span>，睢州穀陽郡連城縣有濊水。按<span class="shu-ming">水經註</span>，服虔云：穀水在沛國相縣界。蓋睢水逕穀熟而兩分，穀水之名蓋因地變，然則穀水卽泗水也。魏收又云：睢州卽梁之潼州，治取慮城。又按<span class="shu-ming">水經註</span>，睢水自穀熟東流，逕取慮城北，又東逕睢陵城北，又東與潼水會。參而考之，則濊水當在沛、臨淮二郡界。丁度<span class="shu-ming">集韻</span>曰：濊，呼外翻，一作<span class="yinhao">「渙」</span>，音同，水名，在亳州。是則濊水卽渙水，音同而字異耳。</span>英單騎入梁城，緣淮百餘里，尸相枕藉，生擒五萬人，<span class="jiazhu">枕，之任翻。藉，慈夜翻。<span class="shu-ming">考異</span>曰：<span class="shu-ming">韋叡傳</span>云：<span class="yinhao">「其餘釋甲稽顙，乞爲囚奴者，猶數十萬。」</span>按魏軍共止數十萬，如<span class="shu-ming">叡傳</span>所言，似爲太過。今從<span class="shu-ming">景宗傳</span>。</span>收其資糧、器械山積，牛馬驢騾不可勝計。<span class="jiazhu">騾，盧戈翻。勝，音升。</span></p>
<p class="em2 strong" id="online_toc_96">義之德景宗及叡，請二人共會，設錢二十萬，官賭之。<span class="jiazhu">樗蒲，賭博，私相與爲戲耳。不設於公庭，今官賭之於徐州府廨，公賭之也。博以取財曰賭，音丁古翻。</span>景宗擲得雉；叡徐擲得盧，遽取一子反之，曰：<span class="yinhao">「異事！」</span>遂作塞。<span class="jiazhu">反，讀曰翻，又如字。樗蒲得盧者勝，反一子而作塞，塞者擲采未成，次擲者塞之以決勝負。塞，與簺同，先代翻。異事，猶言怪事也。</span>景宗與羣帥爭先告捷，<span class="jiazhu">帥，所類翻。</span>叡獨居後，世尤以此賢之。<span class="jiazhu">史言韋叡有功不伐。</span>詔增景宗、叡爵邑，義之等受賞各有差。</p>
<p class="em2 strong" id="online_toc_97"><span class="yinwen">3</span>夏，四月，己酉，以江州刺史王茂爲尙書右僕射，安成王秀爲江州刺史。秀將發，主者求堅船以爲齋舫，<span class="jiazhu">以船載齋庫物，因曰齋舫。舫，甫妄翻。並兩船曰舫。</span>秀曰：<span class="yinhao">「吾豈愛財而不愛士乎！」</span>乃以堅者給參佐，下者載齋物，旣而遭風，齋舫遂破。<span class="jiazhu">時諸王並下士，建安王偉與秀尤好人物，時人方之四豪。</span></p>
<p class="em2 strong" id="online_toc_98"><span class="yinwen">4</span>丁巳，以臨川王宏爲驃騎將軍、開封儀同三司，<span class="jiazhu">驃，匹妙翻。騎，奇寄翻。</span>建安王偉爲揚州刺史，右光祿大夫沈約爲尙書左僕射，左僕射王瑩爲中軍將軍。</p>
<p class="em2 strong" id="online_toc_99"><span class="yinwen">5</span>六月，丙午，馮翊等七郡叛降魏。<span class="jiazhu">馮翊等郡，江左僑立於雍州界。降，戶江翻。</span></p>
<p class="em2 strong" id="online_toc_100"><span class="yinwen">6</span>秋，七月，丁亥，以尙書右僕射王茂爲中軍<span class="jiaozhusup">【嚴：「中軍」改「中衞」。】</span>將軍。</p>
<p class="em2 strong" id="online_toc_101"><span class="yinwen">7</span>八月，戊子，大赦。</p>
<p class="em2 strong" id="online_toc_102"><span class="yinwen">8</span>魏有司奏：<span class="yinhao">「中山王英經算失圖，齊王蕭寶寅等守橋不固，皆處以極法。」</span><span class="jiazhu">處，昌呂翻。</span>己亥，詔英、寶寅免死，除名爲民，楊大眼徙營州爲兵。<span class="jiazhu">魏世祖眞君五年置營州，治和龍城，領昌黎、建德、遼東、樂浪、冀陽郡。</span>以中護軍李崇爲征南將軍、揚州刺史。崇多事產業，征南長史狄道辛琛屢諫不從，<span class="jiazhu">琛，丑林翻。</span>遂相糾舉。詔並不問。崇因置酒謂琛曰：<span class="yinhao">「長史後必爲刺史，但不知得上佐何如人耳。」</span>琛曰：<span class="yinhao">「若萬一叨忝，得一方正長史，朝夕聞過，是所願也。」</span>崇有慙色。</p>
<p class="em2 strong" id="online_toc_103"><span class="yinwen">9</span>九月，己亥，<span class="jiaozhusup">【張：「亥」作「未」。】</span>魏以司空高陽王雍爲太尉，尙書令廣陽王嘉爲司空。</p>
<p class="em2 strong" id="online_toc_104"><span class="yinwen">10</span>甲子，魏開斜谷舊道。<span class="jiazhu">漢高祖之爲漢王也，從杜南入蝕中，張良送至褒中。褒、斜，一谷也，南谷曰褒，北谷曰斜。意此卽斜谷舊道，諸葛亮揚聲由斜谷取郿，非杜南舊道也。以事勢言之，承平舊時自長安入蜀，其取道就平易。南北分爭，塞故道而開新路以依險。今魏欲就平易以通梁、益，故復開舊道。斜，余遮翻。谷，音浴。</span></p>
<p class="em2 strong" id="online_toc_105"><span class="yinwen">11</span>冬，十月，壬寅，以五兵尙書徐勉爲吏部尙書。勉精力過人，雖文案塡積，坐客充滿，應對如流，手不停筆。又該綜百氏，皆爲避諱。<span class="jiazhu">爲，于僞翻。</span>嘗與門人夜集，客虞暠求詹事五官，<span class="jiazhu">太子詹事亦有五官掾。暠，古老翻。</span>勉正色曰：<span class="yinhao">「今夕止可談風月，不可及公事。」</span>時人咸服其無私。</p>
<p class="em2 strong" id="online_toc_106"><span class="yinwen">12</span>閏月，乙丑，以臨川王宏爲司徒、行太子太傅，尙書左僕射沈約爲尙書令、行太子少傅，吏部尙書袁昂爲右僕射。</p>
<p class="em2 strong" id="online_toc_107"><span class="yinwen">13</span>丁卯，魏皇后于氏殂。是時高貴嬪有寵而妬，高肇勢傾中外，后暴疾而殂，人皆歸咎高氏，宮禁事祕，莫能詳也。<span class="jiazhu">爲魏皇子昌卒張本。</span></p>
<p class="em2 strong" id="online_toc_108"><span class="yinwen">14</span>甲申，以光祿大夫夏侯詳爲尙書左僕射。</p>
<p class="em2 strong" id="online_toc_109"><span class="yinwen">15</span>乙酉，魏葬順皇后于永泰陵。</p>
<p class="em2 strong" id="online_toc_110"><span class="yinwen">16</span>十二月，丙辰，豐城景公夏侯詳卒。<span class="jiazhu">沈約曰：吳立富城縣，晉武太康元年更名豐城，屬豫章郡。</span></p>
<p class="em2 strong" id="online_toc_111"><span class="yinwen">17</span>乙丑，魏淮陽鎭都軍主常邕和以城來降。<span class="jiazhu">降，戶江翻。<span class="shu-ming">考異</span>曰：<span class="shu-ming">魏·帝紀</span>：<span class="yinhao">「十月，庚午，淮陽太守安樂以城南叛。」</span>今從<span class="shu-ming">梁·帝紀</span>。</span></p>
</div></body></html>