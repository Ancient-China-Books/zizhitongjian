<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>興文署新刊資治通鑑序</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="興文署新刊資治通鑑序">興文署新刊資治通鑑序</span></span></h1>
<hr/>
<p class="em2 strong" id="online_toc_0"><a class="gg-link" href="#online_toc_0"></a>古今載籍之文，存於世者多矣。苟不知所決擇而欲遍觀之，則窮年不能究其辭，沒世不能通其義，是猶入海算沙，成功何年！善乎孟子之言曰：「堯、舜之智而不遍知，急先務也。」大抵士君子之學，期於適用而已；馳騖乎高遠，陷溺乎異端，放浪於詞華，皆不足謂之學矣。<span class="shu-ming">易</span>曰：「君子多識前言往行以畜其德。」<span class="shu-ming">說命</span>曰：「學古入官，議事以制，政乃不迷。」若此者可謂適用之學矣。</p>
<p class="em2 strong" id="online_toc_1"><a class="gg-link" href="#online_toc_1"></a>前脩司馬文正公，遍閱歷代舊史，旁採諸家傳記，删繁去宂，舉要提綱，纂成<span class="shu-ming">資治通鑑</span>二百九十四卷，上起戰國，下終五季，一千三百六十二年之間，賢君、令主、忠臣、義士、志士、仁人，興邦之遠略，善俗之良規，匡君之格言，立朝之大節，叩函發帙，靡不具焉。其於前言往行，蓋兼畜而不遺矣；其於裁量庶事，蓋擬議而有準矣。士之生也，苟無意於斯世則已；如其抱負器業，未甘空老明時，將以奮發而有爲也，其於是書，可不熟讀而深考之乎！</p>
<p class="em2 strong" id="online_toc_2"><a class="gg-link" href="#online_toc_2"></a>朝廷憫庠序之荒蕪，歎人材之衰少，乃於京師剏立興文署，署置令、丞幷校理四員，咸給祿廩，召集良工，剡刻諸經子史版本，頒布天下，以<span class="shu-ming">資治通鑑</span>爲起端之首，可謂知時事之緩急而審適用之先務者矣。</p>
<p class="em2 strong" id="online_toc_3"><a class="gg-link" href="#online_toc_3"></a>噫！遐鄕小邑，雖有長材秀民，嚮慕於學而無書可讀，憫默以空老者多矣。是書一出，其爲天下福澤利益，可勝道哉！昔圯上老人出袖中一書，而留侯爲萬乘師；穆伯長以<span class="shu-ming">昌黎文集</span>鏤板，而天下文風遂變。今是書一布，不及十年，而國家人材之盛可拭目而觀之矣。</p>
<p class="em2 strong" id="online_toc_4"><a class="gg-link" href="#online_toc_4"></a>翰林學士王磐序。</p>
</div></body></html>