<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第四十五・漢紀三十七・顯宗孝明皇帝下</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀三十七">漢紀三十七</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起重光作噩<span class="biaozhusup" data-rel="">（辛酉）</span>，盡旃蒙大淵獻<span class="biaozhusup" data-rel="">（乙亥）</span>，凡十五年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="顯宗孝明皇帝下">顯宗孝明皇帝下</span></span></h5>
<div class="yt" id="y61"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="顯宗孝明皇帝下" data-head-level="h4" data-head-title="永平四年">永平四年</span></span><span class="biaozhusup" data-rel="">（辛酉、六一年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>春，帝近出觀覽城第，<span class="jiazhu">城，雒陽城。第，宅也。賢曰：有甲乙之次，故曰第。</span>欲遂校獵河內；<span class="jiazhu">河內郡，在雒陽北百二十里。</span>東平王蒼上書諫；帝覽奏，卽還宮。</p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>秋，九月，戊寅，千乘哀王建薨，無子，國除。<span class="jiazhu">乘，繩證翻。</span></p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>冬，十月，乙卯，司徒郭丹、司空馮魴免，<span class="jiazhu">魴，音房。</span>以河南尹沛國范遷爲司徒，太僕伏恭爲司空。恭，湛之兄子也。</p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span>陵鄕侯梁松坐怨望、縣飛書誹謗，下獄死。<span class="jiazhu">松嗣父統爵爲陵鄕侯。縣，讀曰懸。下，遐稼翻。</span></p>
<p class="em2 strong" id="p6"><a class="gg-link" href="#p6" onclick="return changeColor(this);"></a>初，上爲太子，太中大夫鄭興子衆以通經知名，<span class="jiazhu">知名者，有名於時，人皆知之也。</span>太子及山陽王荊因梁松以縑帛請之，衆曰：<span class="yinhao">「太子儲君，無外交之義；<span class="jiazhu">儲，副也。</span>漢有舊防，蕃王不宜私通賓客。」</span>松曰：<span class="yinhao">「長老意，不可逆。」</span>衆曰：<span class="yinhao">「犯禁觸罪，不如守正而死。」</span>遂不往。及松敗，賓客多坐之，唯衆不染於辭。</p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">5</span>于窴王廣德將諸國兵三萬人攻莎車，誘莎車王賢，殺之，<span class="jiazhu">窴，徒賢翻。莎，素禾翻。</span>幷其國。匈奴發諸國兵圍于窴，廣德請降。匈奴立賢質子不居徵爲莎車王，<span class="jiazhu">質，音致。</span>廣德又攻殺之，更立其弟齊黎爲莎車王。<span class="jiazhu">更，工衡翻。</span></p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">6</span>東平王蒼自以至親輔政，<span class="jiazhu">蒼輔政，始上卷中元二年。</span>聲望日重，意不自安，前後累上疏稱：<span class="yinhao">「自漢興以來，宗室子弟無得在公卿位者，乞上驃騎將軍印綬，退就藩國。」</span>辭甚懇切，帝乃許蒼還國，而不聽上將軍印綬。<span class="jiazhu">上，時掌翻。</span></p>
<div class="yt" id="y62"><p class="strong" id="p9"><a class="gg-link" href="#p9" onclick="return changeColor(this);"></a><span class="section" id="title-4"><span data-head-description="顯宗孝明皇帝下" data-head-level="h4" data-head-title="永平五年">五年</span></span><span class="biaozhusup" data-rel="">（壬戌、六二年）</span></p></div>
<p class="em2 strong" id="p10"><a class="gg-link" href="#p10" onclick="return changeColor(this);"></a><span class="yinwen">1</span>春，二月，<span class="jiaozhusup">〔章：十二行本「月」下有「庚戌」二字；乙十一行本同。〕</span>蒼罷歸藩；<span class="jiazhu">東平國，在雒陽東六百七十二里。</span>帝以驃騎長史爲東平太傅，掾爲中大夫，令史爲王家郎，<span class="jiazhu"><span class="shu-ming">百官志</span>：將軍長史一人，秩千石；掾屬二十九人，秩比四百石至比二百石；令史及御屬三十一人，百石。帝特爲蒼置掾、史、員四十人。王國太傅秩二千石，中大夫比六百石，郎二百石。掾，俞絹翻。</span>加賜錢五千萬，布十萬匹。</p>
<p class="em2 strong" id="p11"><a class="gg-link" href="#p11" onclick="return changeColor(this);"></a><span class="yinwen">2</span>冬，十月，上行幸鄴；是月，還宮。</p>
<p class="em2 strong" id="p12"><a class="gg-link" href="#p12" onclick="return changeColor(this);"></a><span class="yinwen">3</span>十一月，北匈奴寇五原；十二月，寇雲中，南單于擊卻之。</p>
<p class="em2 strong" id="p13"><a class="gg-link" href="#p13" onclick="return changeColor(this);"></a><span class="yinwen">4</span>是歲，發遣邊民在內郡者，賜裝錢，人二萬。<span class="jiazhu">賜錢爲辦裝也。</span></p>
<p class="em2 strong" id="p14"><a class="gg-link" href="#p14" onclick="return changeColor(this);"></a><span class="yinwen">5</span>安豐戴侯竇融年老，子孫縱誕，多不法。長子穆尙內黃公主，<span class="jiazhu">內黃縣，屬魏郡。</span>矯稱陰太后詔，令六安侯劉盱去婦，以女妻之。<span class="jiazhu">六安國，屬廬江郡。賢曰：今之廬州。按前漢以六安爲王國，後漢以六安爲侯國，屬廬江郡。賢以唐之廬州爲漢之廬江郡可也，若漢之六安侯國實在唐壽州界。劉昫<span class="shu-ming">地理志</span>：壽州安豐縣，漢六國故城在縣南，此爲可據。此後章帝元和二年，徙江陵王恭爲六安王，以廬江郡爲國，卻可以用賢註。妻，七細翻。</span>盱婦家上書言狀，帝大怒，盡免穆等官。諸竇爲郎吏者，皆將家屬歸故郡，<span class="jiazhu">竇氏，故扶風平陵人。</span>獨留融京師；融尋薨。後數歲，穆等復坐事與子勳、宣皆下獄死。<span class="jiazhu">復，扶又翻。下，遐稼翻。</span>久之，詔還融夫人與小孫一人居雒陽。</p>
<div class="yt" id="y63"><p class="strong" id="p15"><a class="gg-link" href="#p15" onclick="return changeColor(this);"></a><span class="section" id="title-5"><span data-head-description="顯宗孝明皇帝下" data-head-level="h4" data-head-title="永平六年">六年</span></span><span class="biaozhusup" data-rel="">（癸亥、六三年）</span></p></div>
<p class="em2 strong" id="p16"><a class="gg-link" href="#p16" onclick="return changeColor(this);"></a><span class="yinwen">1</span>春，二月，王雒山出寶鼎，獻之。<span class="jiazhu">據<span class="shu-ming">本紀</span>，王雒山在廬江郡。</span>夏，四月，甲子，詔曰：<span class="yinhao">「祥瑞之降，以應有德；方今政化多僻，何以致茲！<span class="shu-ming">易</span>曰：『鼎象三公』，<span class="jiazhu">三公鼎足承君，故云然。此蓋<span class="shu-ming">易緯</span>之辭。</span>豈公卿奉職得其理邪！其賜三公帛五十匹，九卿、二千石半之。先帝詔書，禁人上事言『聖』，<span class="jiazhu">見四十二卷光武建武七年。上，時掌翻。</span>而間者章奏頗多浮詞；自今若有過稱虛譽，尙書皆宜抑而不省，<span class="jiazhu">省，悉景翻。</span>示不爲諂子蚩也。」</span><span class="jiazhu">蚩，笑也。</span></p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">2</span>冬，十月，上行幸魯；十二月，還幸陽城；<span class="jiazhu">陽城縣，屬潁川。</span>壬午，還宮。</p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">3</span>是歲，南單于適死，單于莫之子蘇立，爲丘除車林鞮單于；<span class="jiazhu">鞮，丁奚翻；下同。</span>數月，復死，<span class="jiazhu">復，扶又翻；下同。</span>單于適之弟長立，爲湖邪尸逐侯鞮單于。</p>
<div class="yt" id="y64"><p class="strong" id="p19"><a class="gg-link" href="#p19" onclick="return changeColor(this);"></a><span class="section" id="title-6"><span data-head-description="顯宗孝明皇帝下" data-head-level="h4" data-head-title="永平七年">七年</span></span><span class="biaozhusup" data-rel="">（甲子、六四年）</span></p></div>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">1</span>春，正月，癸卯，皇太后陰氏崩。二月，庚申，葬光烈皇后。<span class="jiazhu">西京諸后皆從帝諡，惟衞思后、許恭哀后不以壽終而別追諡之。從帝諡而又加一字，自陰后始。范曄曰：漢世皇后皆因帝諡爲稱，明帝始建光烈之稱，其後並以德爲配，至於賢愚優劣，混同一貫。賢曰：<span class="shu-ming">諡法</span>：執德遵業曰烈。</span></p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">2</span>北匈奴猶盛，數寇邊，<span class="jiazhu">數，所角翻。</span>遣使求合市；上冀其交通，不復爲寇，許之。</p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">3</span>以東海相宗均爲尙書令。初，均爲九江太守，<span class="jiazhu">九江郡，在雒陽東南一千五百里。</span>五日一聽事，悉省掾、史，閉督郵府內，屬縣無事，<span class="jiazhu">郡有五部督郵，監屬縣。閉之府內者，恐以司察爲功能，侵擾屬縣，適以多事故也。</span>百姓安業。九江舊多虎暴，常募設檻穽，<span class="jiazhu">賢曰：檻，爲機以捕獸。穽，謂穿地陷之。</span>而猶多傷害。均下記屬縣曰：<span class="yinhao">「夫江、淮之有猛獸，猶北土之有雞豚也，今爲民害，咎在殘吏，而勞勤張捕，<span class="jiazhu">張，設也，設爲機穽以伺鳥獸曰張。裴炎<span class="shu-ming">猩猩銘</span>所謂<span class="yinhao">「奴欲張我」</span>是也。</span>非憂恤之本也。其務退姦貪，思進忠善，可一去檻穽，<span class="jiazhu">去，羌呂翻。</span>除削課制。」</span>其後無復虎患。<span class="jiazhu">復，扶又翻。</span>帝聞均名，故任以樞機。均謂人曰：<span class="yinhao">「國家喜文法、廉吏，以爲足以止姦也；<span class="jiazhu">喜，許記翻。</span>然文吏習爲欺謾，而廉吏清在一己，<span class="jiazhu">謾，音慢，又莫連翻。</span>無益百姓流亡、盜賊爲害也。均欲叩頭爭之，時未可改也，久將自苦之，乃可言耳！」</span>未及言，會遷司隸校尉。後上聞其言，追善之。</p>
<div class="yt" id="y65"><p class="strong" id="p23"><a class="gg-link" href="#p23" onclick="return changeColor(this);"></a><span class="section" id="title-7"><span data-head-description="顯宗孝明皇帝下" data-head-level="h4" data-head-title="永平八年">八年</span></span><span class="biaozhusup" data-rel="">（乙丑、六五年）</span></p></div>
<p class="em2 strong" id="p24"><a class="gg-link" href="#p24" onclick="return changeColor(this);"></a><span class="yinwen">1</span>春，正月，己卯，司徒范遷薨。</p>
<p class="em2 strong" id="p25"><a class="gg-link" href="#p25" onclick="return changeColor(this);"></a><span class="yinwen">2</span>三月，辛卯，以太尉虞延爲司徒，衞尉趙熹行太尉事。</p>
<p class="em2 strong" id="p26"><a class="gg-link" href="#p26" onclick="return changeColor(this);"></a><span class="yinwen">3</span>越騎司馬鄭衆使北匈奴，<span class="jiazhu">越騎校尉司馬一人，秩千石。</span>單于欲令衆拜，衆不爲屈。單于圍守，閉之不與水火；衆拔刀自誓，<span class="jiazhu">自誓以死，不爲單于屈也。</span>單于恐而止，乃更發使，隨衆還京師。</p>
<p class="em2 strong" id="p27"><a class="gg-link" href="#p27" onclick="return changeColor(this);"></a>初，大司農耿國言：<span class="yinhao">「宜置度遼將軍屯五原，以防南匈奴逃亡，」</span>朝廷不從。南匈奴須卜骨都侯等知漢與北虜交使，內懷嫌怨，欲畔，<span class="jiazhu">匈奴異姓大臣，左、右骨都侯也。又異姓有呼衍氏、須卜氏、丘林氏、蘭氏，皆匈奴國中名族，常與單于婚姻。</span>密使人詣北虜，令遣兵迎之。鄭衆出塞，疑有異；伺候，果得須卜使人。<span class="jiazhu">伺，相吏翻。使，疏吏翻。</span>乃上言：<span class="yinhao">「宜更置大將，以防二虜交通。」</span>由是始置度遼營，以中郎將吳棠行度遼將軍事，將黎陽虎牙營士屯五原曼柏。<span class="jiazhu"><span class="shu-ming">漢官儀</span>曰：光武以幽、冀兵克定天下，故於黎陽立營，以謁者監領，兵騎千人。賢曰：昭帝拜范明友爲度遼將軍，至此復置焉。曼柏縣，在今勝州銀城縣界。</span></p>
<p class="em2 strong" id="p28"><a class="gg-link" href="#p28" onclick="return changeColor(this);"></a><span class="yinwen">4</span>秋，郡國十四大水。</p>
<p class="em2 strong" id="p29"><a class="gg-link" href="#p29" onclick="return changeColor(this);"></a><span class="yinwen">5</span>冬，十月，北宮成。</p>
<p class="em2 strong" id="p30"><a class="gg-link" href="#p30" onclick="return changeColor(this);"></a><span class="yinwen">6</span>丙子，募死罪繫囚詣度遼營；有罪亡命者，令贖罪各有差。楚王英奉黃縑、白紈詣國相曰：<span class="jiazhu">漢成帝王國省內史，令相治民，職如太守，秩二千石。紈，今之絹也。師古曰：紈，素也；縑，幷絲絹也。相，息亮翻。</span><span class="yinhao">「託在藩輔，過惡累積，歡喜大恩，奉送縑帛，以贖愆罪。」</span>國相以聞，詔報曰：<span class="yinhao">「楚王誦黃、老之微言，尙浮屠之仁慈，潔齊三月，<span class="jiazhu">齊，讀曰齋。</span>與神爲誓，何嫌何疑，當有悔吝！其還贖，以助伊蒲塞、桑門之盛饌。」</span><span class="jiazhu">塞，悉則翻。饌，雛戀翻，又雛皖翻。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a>初，帝聞西域有神，其名曰佛，因遣使之天竺求其道，得其書及沙門以來。其書大抵以虛無爲宗，貴慈悲不殺；以爲人死，精神不滅，隨復受形；生時所行善惡，皆有報應，故所貴修煉精神，以至爲佛。善爲宏闊勝大之言，以勸誘愚俗。精於其道者，號曰沙門。於是中國始傳其術，圖其形像，而王公貴人，獨楚王英最先好之。<span class="jiazhu">袁宏<span class="shu-ming">漢紀</span>：浮屠，佛也。西域天竺國有佛道焉。佛者，漢言覺也，將以覺悟羣生也。其敎以修善慈心爲主，不殺生，專務清靜。其精者爲沙門。沙門，漢言息也。蓋息意去欲以歸於無爲。長丈六尺，黃金色。初，明帝夢見金人長大，以問羣臣。或曰：<span class="yinhao">「西方有神，其名曰佛，陛下所夢，得無是乎？」</span>於是遣使天竺，問其道術而圖其形像焉。賢曰：伊蒲塞，卽優婆塞也，中國翻爲近住，言受戒行堪近僧住也。桑門，卽沙門，梵云沙門那，或曰桑門，唐言勤息，秦譯云勤行，又云善覺。魏收曰：漢武帝遣霍去病討匈奴，獲休屠王金人，以爲大神，列於甘泉宮，不祭祀，但燒香禮拜而已。此則佛道流通之漸也。張騫使大夏，傳其旁有身毒國，一名天竺，始聞有浮屠之敎。哀帝元壽元年，博士弟子秦景憲受大月氏王使伊存口授浮屠經，中國聞之，未信了也。後明帝夜夢金人，頂有白光，飛行殿庭，乃訪羣臣，傅毅始以佛對。帝遣郎中蔡愔等使天竺，寫浮屠遺範，仍與沙門攝摩騰、竺法蘭東還洛陽，中國有沙門跪拜之法自此始。愔之還，以白馬負經而至，漢因立白馬寺於洛城雍關西。好，呼到翻。</span></p>
<p class="em2 strong" id="p32"><a class="gg-link" href="#p32" onclick="return changeColor(this);"></a><span class="yinwen">7</span>壬寅晦，日有食之，旣。<span class="jiazhu">旣，盡也。</span>詔羣司勉脩職事，極言無諱。於是在位者皆上封事，各言得失；帝覽章，深自引咎，以所上班示百官。<span class="jiazhu">上，時掌翻。</span>詔曰：<span class="yinhao">「羣僚所言，皆朕之過。民冤不能理，吏黠不能禁；<span class="jiazhu">黠，下八翻。</span>而輕用民力，繕脩宮宇，出入無節，喜怒過差。永覽前戒，竦然兢懼；徒恐薄德，久而致怠耳！」</span><span class="jiazhu">人主能切己省察，然後能有是言。</span></p>
<p class="em2 strong" id="p33"><a class="gg-link" href="#p33" onclick="return changeColor(this);"></a><span class="yinwen">8</span>北匈奴雖遣使入貢，而寇鈔不息，<span class="jiazhu">鈔，楚交翻。</span>邊城晝閉。帝議遣使報其使者，鄭衆上疏諫曰：<span class="yinhao">「臣聞北單于所以要致漢使者，<span class="jiazhu">要，一遙翻。</span>欲以離南單于之衆，堅三十六國之心也；<span class="jiazhu">賢曰：武帝開通西域，本三十六國，余謂堅其心者，欲使之專附匈奴。</span>又當揚漢和親，誇示鄰敵，令西域欲歸化者局足狐疑，懷土之人絕望中國耳。漢使旣到，便偃蹇自信；<span class="jiazhu">信，音申。</span>若復遣之，虜必自謂得謀，<span class="jiazhu">得謀，猶言得計。復，扶又翻；下同。</span>其羣臣駁議者不敢復言。<span class="jiazhu">賢曰：駁議，謂勸單于歸漢。駁，北角翻。</span>如是，南庭動搖，烏桓有離心矣。<span class="jiazhu">南單于庭在西河美稷。動搖，謂欲出塞北去。烏桓本附匈奴，漢置校尉領護，使不得與匈奴交通。離心，謂其心不親附漢而貳於匈奴也。</span>南單于久居漢地，具知形勢，萬分離析，旋爲邊害。今幸有度遼之衆揚威北垂，雖勿報答，不敢爲患。」</span>帝不從。復遣衆往，衆因上言：<span class="yinhao">「臣前奉使，不爲匈奴拜，<span class="jiazhu">爲，于僞翻；下同。</span>單于恚恨，遣兵圍臣；<span class="jiazhu">恚，於避翻。</span>今復銜命，必見陵折，臣誠不忍持大漢節對氈裘獨拜。<span class="jiazhu"><span class="shu-ming">前書·匈奴傳</span>曰：自君王以下，皆食畜肉，衣其皮革，被旃裘。旃，與氈同。</span>如令匈奴遂能服臣，將有損大漢之強。」</span>帝不聽。衆不得已，旣行，在路連上書固爭之上；詔切責衆，追還，繫廷尉，會赦，歸家。其後帝見匈奴來者，聞衆與單于爭禮之狀，乃復召衆爲軍司馬。<span class="jiazhu">漢制：大將軍營五部，部校尉一人，比二千石；軍司馬一人，比千石；其不置校尉部，但軍司馬一人。帝召衆爲軍司馬，使與馬廖擊車師。</span></p>
<div class="yt" id="y66"><p class="strong" id="p34"><a class="gg-link" href="#p34" onclick="return changeColor(this);"></a><span class="section" id="title-8"><span data-head-description="顯宗孝明皇帝下" data-head-level="h4" data-head-title="永平九年">九年</span></span><span class="biaozhusup" data-rel="">（丙寅、六六年）</span></p></div>
<p class="em2 strong" id="p35"><a class="gg-link" href="#p35" onclick="return changeColor(this);"></a><span class="yinwen">1</span>夏，四月，甲辰，詔司隸校尉、部刺史歲上墨綬長吏視事三歲已上、治狀尤異者各一人與計偕上，及尤不治者亦以聞。<span class="jiazhu">杜佑曰：後漢十三州部：司隸治河南，今府；豫治譙，今酇縣；兗治昌邑，今魯郡金鄕縣；徐治郯，今臨淮郡下邳縣；青治臨淄，今北海郡縣；涼治隴，今天水郡隴城縣；幷治晉陽，今太原府；冀治鄗，今趙郡鄗縣；幽治薊，今范陽郡；揚治歷陽，今郡縣；荊治漢壽，今武陵郡武陵縣；交治廣信，今蒼梧郡蒼梧縣。漢制：千石、六百石，墨綬，三采青、赤、紺，長丈六尺，八十首；四百石、三百石長同。此墨綬長吏，謂大縣令以下。上，時掌翻。治，直吏翻。</span></p>
<p class="em2 strong" id="p36"><a class="gg-link" href="#p36" onclick="return changeColor(this);"></a><span class="yinwen">2</span>是歲，大有年。<span class="jiazhu"><span class="shu-ming">穀梁傳</span>曰：五穀皆熟，書大有年。</span></p>
<p class="em2 strong" id="p37"><a class="gg-link" href="#p37" onclick="return changeColor(this);"></a><span class="yinwen">3</span>賜皇子恭號曰靈壽王，黨號曰重熹王，<span class="jiazhu">賢曰：取其美名也。</span>未有國邑。</p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">4</span>帝崇尙儒學，自皇太子諸王侯及大臣子弟、功臣子孫，莫不受經。又爲外戚樊氏、郭氏、陰氏、馬氏諸子立學於南宮，號<span class="yinhao">「四姓小侯」</span>。<span class="jiazhu">賢曰：以非列侯，故曰小侯。<span class="shu-ming">禮記</span>曰<span class="yinhao">「庶方小侯」</span>，亦其義也。余據<span class="shu-ming">東平王蒼傳</span>，送列侯印十九枚，諸王子年五歲以上能趨拜者，皆令帶之。意四姓小侯亦猶是也。</span>置<span class="shu-ming">五經</span>師，搜選高能以授其業。自期門、羽林之士，悉令通<span class="shu-ming">孝經</span>章句。匈奴亦遣子入學。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a><span class="yinwen">5</span>廣陵王荊復呼相工謂曰：<span class="yinhao">「我貌類先帝，先帝三十得天下，我今亦三十，可起兵未？」</span>相者詣吏告之，<span class="jiazhu">相，息亮翻。</span>荊惶恐，自繫獄，帝加恩，不考極其事，詔不得臣屬吏民，唯食租如故，<span class="jiazhu">恐其復謀不軌，故不得臣屬吏民，唯食國之租稅。</span>使相、中尉謹宿衞之。荊又使巫祭祀、祝詛。<span class="jiazhu">祝，職又翻。詛，莊助翻。</span>詔長水校尉樊鯈等雜治其獄，<span class="jiazhu">鯈，直留翻。治，直之翻。</span>事竟，奏請誅荊。帝怒曰：<span class="yinhao">「諸卿以我弟故，欲誅之；卽我子，卿等敢爾邪？」</span>鯈對曰：<span class="yinhao">「天下者高帝天下，非陛下之天下也。<span class="shu-ming">春秋</span>之義，君親無將，將而必誅。<span class="jiazhu">賢曰：<span class="shu-ming">春秋公羊傳</span>之文也。將者，將爲弒逆之事也。</span>臣等以荊屬託母弟，<span class="jiazhu">帝與荊皆出於陰后。</span>陛下留聖心，加惻隱，故敢請耳；如令陛下子，臣等專誅而已。」</span><span class="jiazhu">賢曰：專，謂不請也。</span>帝歎息善之。鯈，宏之子也。</p>
<div class="yt" id="y67"><p class="strong" id="p40"><a class="gg-link" href="#p40" onclick="return changeColor(this);"></a><span class="section" id="title-9"><span data-head-description="顯宗孝明皇帝下" data-head-level="h4" data-head-title="永平十年">十年</span></span><span class="biaozhusup" data-rel="">（丁卯、六七年）</span></p></div>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">1</span>春，二月，廣陵思王荊自殺，<span class="jiazhu"><span class="shu-ming">諡法</span>：追悔前過曰思。</span>國除。</p>
<p class="em2 strong" id="p42"><a class="gg-link" href="#p42" onclick="return changeColor(this);"></a><span class="yinwen">2</span>夏，四月，戊子，赦天下。</p>
<p class="em2 strong" id="p43"><a class="gg-link" href="#p43" onclick="return changeColor(this);"></a><span class="yinwen">3</span>閏月，甲午，上幸南陽，召校官弟子作雅樂，<span class="jiazhu">賢曰：校，學也，戶敎翻。雅樂，註見上。</span>奏<span class="shu-ming">鹿鳴</span>，帝自奏塤篪和之，以娛嘉賓。<span class="jiazhu">鄭玄註<span class="shu-ming">周禮</span>云：塤，燒土爲之，大如鴈子。鄭衆云：有六孔。<span class="shu-ming">世本</span>曰：暴辛公作篪，以竹爲之，長尺四寸，有八孔。孔穎達曰：土曰壎，竹曰篪。<span class="shu-ming">周禮</span>小師職作<span class="yinhao">「塤」</span>，古今字異耳。<span class="shu-ming">釋樂</span>云：大塤謂之嘂，音叫。孫炎曰：音大如叫呼也。郭璞曰：塤，燒土爲之，大如鵝子，銳上平底，形似稱鎚，六孔；小者如雞子。<span class="shu-ming">釋樂</span>又云：大篪謂之沂。李巡曰：大篪，其聲非一也。郭璞曰：篪以竹爲之，長尺四寸，圍三寸，一孔上出，逕三分，橫吹之，小者尺二寸。<span class="shu-ming">廣雅</span>云：八孔。鄭司農<span class="shu-ming">小師註</span>云：篪七孔，蓋不數其上出者，故七也。<span class="shu-ming">世本</span>云：暴辛公作塤，蘇成公作篪。譙周<span class="shu-ming">古史考</span>云：古有塤、篪，尙矣。周幽王時，暴辛公善塤，蘇成公善篪，記者因以爲作，繆矣。<span class="shu-ming">釋名</span>：塤，喧也，聲濁喧然。塤，況袁翻。篪，音池。和，戶臥翻。</span>還，幸南頓。冬，十二月，甲午，還宮。</p>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">4</span>初，陵陽侯丁綝卒，<span class="jiazhu">陵陽縣，屬丹陽郡。綝，丑林翻。</span>子鴻當襲封，上書稱病，讓國於弟盛，不報。旣葬，乃挂衰絰於冢廬而逃去。<span class="jiazhu">衰，倉回翻。</span>友人九江鮑駿遇鴻於東海，<span class="jiazhu">東海郡，在雒陽東一千五百里。</span>讓之曰：<span class="yinhao">「昔伯夷、吳札，亂世權行，故得申其志耳。<span class="jiazhu">賢曰：伯夷，孤竹君之子，讓其弟叔齊。季札，吳王壽夢之季子也，諸兄欲讓以國，季子乃舍其室而耕。皆是權時所行，非常道也。伯夷當紂時，季札當周末，故言亂世也。</span><span class="shu-ming">春秋</span>之義，不以家事廢王事。<span class="jiazhu"><span class="shu-ming">春秋</span>：衞靈公卒，孫輒立，父蒯聵與輒爭國。<span class="shu-ming">公羊傳</span>曰：輒者，蒯聵之子。然則曷爲不立蒯聵而立輒？蒯聵無道，靈公遂之而立輒。然則輒之義可以立乎？曰：可，不以父命辭於王［父］命，不以家事辭於王事。故駿引以爲言。</span>今子以兄弟私恩而絕父不滅之基，可乎？」</span>鴻感悟垂涕，乃還就國。鮑駿因上書薦鴻經學至行，<span class="jiazhu">行，下孟翻。</span>上徵鴻爲侍中。</p>
<div class="yt" id="y68"><p class="strong" id="p45"><a class="gg-link" href="#p45" onclick="return changeColor(this);"></a><span class="section" id="title-10"><span data-head-description="顯宗孝明皇帝下" data-head-level="h4" data-head-title="永平十一年">十一年</span></span><span class="biaozhusup" data-rel="">（戊寅、六八年）</span></p></div>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">1</span>春，正月，東平王蒼與諸王俱來朝，月餘，還國。帝臨送宮，悽然懷思，乃遣使手詔賜東平國中傅曰：<span class="yinhao">「辭別之後，獨坐不樂，<span class="jiazhu">樂，音洛；下同。</span>因就車歸，伏軾而吟，瞻望永懷，實勞我心。誦及<span class="shu-ming">采菽</span>，以增歎息。<span class="jiazhu"><span class="shu-ming">采菽</span>，<span class="shu-ming">詩·小雅</span>之章也。其詩曰：采菽采菽，筐之筥之；君子來朝，何錫予之。<span class="shu-ming">毛詩註</span>云：菽，所以芼太牢而待君子，羊則苦，豕則薇。<span class="shu-ming">箋</span>云：菽，大豆也，采其葉以爲藿。三牲，牛、羊、豕，芼以藿。<span class="shu-ming">正義</span>曰：<span class="shu-ming">傳</span>旣言羊則苦，豕則薇，則菽不總芼三牲；而言菽所以芼太牢者，舉牛之芼，則羊豕之苦、薇從可知矣。</span>日者問東平王：『處家何等最樂？』王言：『爲善最樂。』<span class="jiazhu">處，昌呂翻。樂，音洛。</span>其言甚大，副是要腹矣。<span class="jiazhu">要，讀曰腰。蒼腰帶十圍。</span>今送列侯印十九枚，諸王子年五歲已上能趨拜者，皆令帶之。」</span></p>
<div class="yt" id="y69"><p class="strong" id="p47"><a class="gg-link" href="#p47" onclick="return changeColor(this);"></a><span class="section" id="title-11"><span data-head-description="顯宗孝明皇帝下" data-head-level="h4" data-head-title="永平十二年">十二年</span></span><span class="biaozhusup" data-rel="">（己巳、六九年）</span></p></div>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">1</span>春，哀牢王柳貌率其民五萬餘戶內附，以其地置哀牢、博南二縣。<span class="jiazhu">哀牢夷者，九隆種也，居牢山，絕域荒外，山川阻深，未嘗通中國，西南去雒陽七千里。賢曰：在今匡州匡州縣西。張柬之曰：姚州，哀牢國地。</span>始通博南山，度蘭倉水，<span class="jiazhu"><span class="shu-ming">華陽國志</span>曰：博南縣西山高三十里，越之，得蘭倉水，有金沙，洗取融爲金。</span>行者苦之，歌曰：<span class="yinhao">「漢德廣，開不賓；度蘭倉，爲他人。」</span><span class="jiazhu">爲，于僞翻。</span></p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">2</span>初，平帝時，河、汴決壞，久而不脩。建武十年，光武欲脩之；浚儀令樂俊上言，民新被兵革，未宜興役，乃止。<span class="jiazhu">浚儀縣，屬陳留郡。被，皮義翻。</span>其後汴渠東侵，日月彌廣，兗、豫百姓怨歎，以爲縣官恆興他役，不先民急。會有薦樂浪王景能治水者，<span class="jiazhu">樂浪，在雒陽東北五千里。恆，戶登翻。先，悉薦翻。樂浪，音洛琅。</span>夏，四月，詔發卒數十萬，遣景與將作謁者王吳脩汴渠隄，自滎陽東至千乘海口千餘里，<span class="jiazhu">謁者，屬光祿勳。王吳以謁者而將作，故謂之將作謁者。賢曰：汴渠，卽莨蕩渠也。汴自滎陽首受河，所謂石門，在滎陽山北一里，過汴以東，積石爲隄，亦號金隄，成帝陽嘉中所作也。</span>十里立一水門，令更相洄注，<span class="jiazhu"><span class="shu-ming">爾雅</span>曰：逆流而上曰洄。郭璞<span class="shu-ming">註</span>云：旋流也。更，工衡翻。</span>無復潰漏之患。<span class="jiazhu">復，扶又翻。</span>景雖簡省役費，然猶以百億計焉。<span class="jiazhu">十萬曰億。</span></p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">3</span>秋，七月，乙亥，司空伏恭罷；乙未，以大司農牟融爲司空。<span class="jiazhu"><span class="shu-ming">風俗通</span>：牟子國，祝融之後，後因氏焉。</span></p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">4</span>是時，天下安平，人無傜役，歲比登稔，百姓殷富，粟斛三十，牛羊被野。<span class="jiazhu">比，毗至翻。被，皮義翻。</span></p>
<div class="yt" id="y70"><p class="strong" id="p52"><a class="gg-link" href="#p52" onclick="return changeColor(this);"></a><span class="section" id="title-12"><span data-head-description="顯宗孝明皇帝下" data-head-level="h4" data-head-title="永平十三年">十三年</span></span><span class="biaozhusup" data-rel="">（庚午、七○年）</span></p></div>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">1</span>夏，四月，汴渠成；河、汴分流，復其舊迹。<span class="jiazhu">河、汴之決壞，則汴水東侵而與河合；今隄成，則河東北入海，而汴東南入泗，是分流復其舊迹也。</span>辛巳，帝行幸滎陽，巡行河渠，<span class="jiazhu">行，下孟翻。</span>遂渡河，登太行，幸上黨；<span class="jiazhu">行，戶剛翻。</span>壬寅，還宮。</p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">2</span>冬，十月，壬辰晦，日有食之。</p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">3</span>楚王英與方士作金龜、玉鶴，刻文字爲符瑞。男子燕廣<span class="jiazhu"><span class="shu-ming">姓譜</span>：燕召公之後，爲秦所滅，子孫以國爲氏。燕，於賢翻。</span>告英與漁陽王平、顏忠等造作圖書，有逆謀；事下案驗。<span class="jiazhu">下，遐稼翻。</span>有司奏<span class="yinhao">「英大逆不道，請誅之。」</span>帝以親親不忍。十一月，廢英，徙丹陽涇縣，<span class="jiazhu">賢曰：今宣州縣。</span>賜湯沐邑五百戶；<span class="jiazhu">賢曰：湯沐者，取其賦稅以供湯沐之具也。</span>男女爲侯、主者，食邑如故；許太后勿上璽綬，留住楚宮。<span class="jiazhu">許太后者，英母許氏。上，時掌翻。</span>先是有私以英謀告司徒虞延者，<span class="jiazhu">先，悉薦翻。</span>延以英藩戚至親，不然其言。及英事覺，詔書切讓延。</p>
<div class="yt" id="y71"><p class="strong" id="p56"><a class="gg-link" href="#p56" onclick="return changeColor(this);"></a><span class="section" id="title-13"><span data-head-description="顯宗孝明皇帝下" data-head-level="h4" data-head-title="永平十四年">十四年</span></span><span class="biaozhusup" data-rel="">（辛未、七一年）</span></p></div>
<p class="em2 strong" id="p57"><a class="gg-link" href="#p57" onclick="return changeColor(this);"></a><span class="yinwen">1</span>春，三月，甲戌，延自殺。以太常周澤行司徒事；頃之，復爲太常。<span class="jiazhu"><span class="shu-ming">考異</span>曰：<span class="shu-ming">澤傳</span>云<span class="yinhao">「十二年」</span>。按十二年不闕司徒，當是虞延免後、邢穆未至間，澤行司徒事爾，故云數月。</span>夏，四月，丁巳，以鉅鹿太守南陽邢穆爲司徒。<span class="jiazhu">鉅鹿郡在雒陽北一千一百里。邢本周公之胤，爲衞所滅，子孫以國爲氏。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a><span class="yinwen">2</span>楚王英至丹陽，自殺。詔以諸侯禮葬於涇。封燕廣爲折姦侯。</p>
<p class="em2 strong" id="p59"><a class="gg-link" href="#p59" onclick="return changeColor(this);"></a>是時，窮治楚獄，遂至累年。<span class="jiazhu">治，直之翻；下同。</span>其辭語相連，自京師親戚、諸侯、州郡豪桀及考按吏，阿附坐死、徙者以千數，而繫獄者尙數千人。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a>初，樊鯈弟鮪，<span class="jiazhu">鯈，除留翻。鮪，于軌翻。</span>爲其子賞求楚王英女，<span class="jiazhu">爲，于僞翻。</span>鯈聞而止之曰：<span class="yinhao">「建武中，吾家並受榮寵，一宗五侯。<span class="jiazhu">謂宏封長羅侯，弟丹射陽侯，兄子尋玄鄕侯，族兄忠更父侯，宏又封壽長侯也。</span>時特進一言，女可以配王，男可以尙主；<span class="jiazhu">賢曰：宏爲特進。</span>但以貴寵過盛，卽爲禍患，故不爲也。且爾一子，柰何棄之於楚乎！」</span>鮪不從。及楚事覺，鯈已卒，上追念鯈謹恪，故其諸子皆得不坐。</p>
<p class="em2 strong" id="p61"><a class="gg-link" href="#p61" onclick="return changeColor(this);"></a>英陰疏天下名士，上得其錄，有吳郡太守尹興名，<span class="jiazhu">吳郡在雒陽東三千二百里。</span>乃徵興及掾史五百餘人詣廷尉就考。<span class="jiazhu">掾，俞絹翻。</span>諸吏不勝掠治，<span class="jiazhu">勝，音升。掠，音亮。治，直之翻。</span>死者大半；惟門下掾陸續、主簿梁宏、功曹史駟勳，備受五毒，<span class="jiazhu">門下掾，在郡門下總錄衆事。功曹史，主選署功榮。五毒，四肢及身備受楚毒也；或云，鞭、箠、及灼及徽、纆爲五毒。</span>肌肉消爛，終無異辭。續母自吳來雒陽，作食以饋續。續雖見考，辭色未嘗變，而對食悲泣不自勝。治獄使者問其故，續曰：<span class="yinhao">「母來不得見，故悲耳。」</span>問：<span class="yinhao">「何以知之？」</span>續曰：<span class="yinhao">「母截肉未嘗不方，斷葱以寸爲度，<span class="jiazhu">斷，丁管翻。</span>故知之。」</span>使者以狀聞，上乃赦興等，禁錮終身。</p>
<p class="em2 strong" id="p62"><a class="gg-link" href="#p62" onclick="return changeColor(this);"></a>顏忠、王平辭引隧鄕侯耿建、朗陵侯臧信、濩澤侯鄧鯉、曲成侯劉建。<span class="jiazhu">耿純弟宿，封隧鄕侯，建蓋紹封者也。朗陵侯臧信，宮之子也。鄧鯉、劉建皆無可考。濩澤，侯國，屬河東郡。曲成，侯國，屬東萊郡；賢曰：故城在今萊州掖縣西北。師古曰：濩，音烏虢翻。</span>建等辭未嘗與忠、平相見。是時，上怒甚，吏皆惶恐，諸所連及，率一切陷入，無敢以情恕者。侍御史寋朗心傷其冤，<span class="jiazhu"><span class="shu-ming">考異</span>曰：范<span class="shu-ming">書</span>作<span class="yinhao">「寒」</span>，陸龜蒙<span class="shu-ming">離合詩</span>云：<span class="yinhao">「初寒朗詠徘徊立」</span>。袁<span class="shu-ming">紀</span>作<span class="yinhao">「寋」</span>。按今有寋姓，音件，與袁<span class="shu-ming">紀</span>合。今從之。余按<span class="shu-ming">姓譜</span>有寒姓，以爲夏諸侯后寒之後。又曰：周武王子寒侯之後。</span>試以建等物色，獨問忠、平，<span class="jiazhu">賢曰：物色，謂形狀也。</span>而二人錯㦍不能對。<span class="jiazhu">賢曰：錯㦍，猶倉卒也。錯，音七故翻。㦍，音五故翻。</span>朗知其詐，乃上言：<span class="yinhao">「建等無姦，專爲忠、平所誣；疑天下無辜，類多如此。」</span>帝曰：<span class="yinhao">「卽如是，忠、平何故引之？」</span>對曰：<span class="yinhao">「忠、平自知所犯不道，<span class="jiazhu">漢法有大逆不道。</span>故多有虛引，冀以自明。」</span>帝曰：<span class="yinhao">「卽如是，何不早奏？」</span>對曰：<span class="yinhao">「臣恐海內別有發其姦者。」</span>帝曰：<span class="yinhao">「吏持兩端！」</span>促提下捶之。<span class="jiazhu">捶，止蕋翻。</span>左右方引去，朗曰：<span class="yinhao">「願一言而死。」</span>帝曰：<span class="yinhao">「誰與共爲章？」</span>對曰：<span class="yinhao">「臣獨作之。」</span>上曰：<span class="yinhao">「何以不與三府議？」</span><span class="jiazhu">三府，太尉、司徒、司空府也。</span>對曰：<span class="yinhao">「臣自知當必族滅，不敢多汙染人。」</span><span class="jiazhu">汙，烏故翻。</span>上曰：<span class="yinhao">「何故族滅？」</span>對曰：<span class="yinhao">「臣考事一年，不能窮盡姦狀，反爲罪人訟冤，<span class="jiazhu">爲，于僞翻；下同。</span>故知當族滅。然臣所以言者，誠冀陛下一覺悟而已。臣見考囚在事者，咸共言妖惡大故，<span class="jiazhu">故，事也，囚也。妖，於驕翻。</span>臣子所宜同疾，今出之不如入之，<span class="jiazhu">言出其罪，不如入其罪也。</span>可無後責。是以考一連十，考十連百。又公卿朝會，陛下問以得失，皆長跪言『舊制，大罪禍及九族；陛下大恩，裁止於身，天下幸甚！』<span class="jiazhu">裁，與纔同。</span>及其歸舍，口雖不言而仰屋竊歎，莫不知其多冤，無敢牾陛下言者。<span class="jiazhu">牾，五故翻，逆也。</span>臣今所陳，誠死無悔！」</span>帝意解，詔遣朗出。</p>
<p class="em2 strong" id="p63"><a class="gg-link" href="#p63" onclick="return changeColor(this);"></a>後二日，車駕自<span class="jiaozhusup">〔章：十二行本「自」作「因」。〕</span>幸洛陽獄錄囚徒，<span class="jiazhu">師古曰：省錄之，知其情狀爲冤滯爲不也。今之慮囚，本錄聲之去者耳，音力具翻；而近俗不曉其意，訛其文，遂爲思慮之慮，失其源矣。</span>理出千餘人。時天旱，卽大雨。馬后亦以楚獄多濫，乘間爲帝言之，<span class="jiazhu">間，古莧翻。</span>帝惻然感悟，夜起彷徨，<span class="jiazhu">彷徨，釋徘徊也，<span class="shu-ming">莊子註</span>：猶翱翔也。余謂彷徨，不自安之貌。</span>由是多所降宥。</p>
<p class="em2 strong" id="p64"><a class="gg-link" href="#p64" onclick="return changeColor(this);"></a>任城令汝南袁安遷楚郡太守，<span class="jiazhu">任城縣，屬東平國。任，音壬。</span>到郡不入府，先往按楚王英獄事，理其無明驗者，條上出之。<span class="jiazhu">上，時掌翻。</span>府丞、掾史皆叩頭爭，以爲<span class="yinhao">「阿附反虜，法與同罪，不可。」</span>安曰：<span class="yinhao">「如有不合，太守自當坐之，不以相及也。」</span>遂分別具奏。<span class="jiazhu">別，彼列翻。</span>帝感悟，卽報許，得出者四百餘家。</p>
<p class="em2 strong" id="p65"><a class="gg-link" href="#p65" onclick="return changeColor(this);"></a><span class="yinwen">3</span>夏，五月，封故廣陵王荊子元壽爲廣陵侯，食六縣。<span class="jiazhu">篤兄弟之恩也。</span>又封竇融孫嘉爲安豐侯。<span class="jiazhu">念功臣之世也。</span></p>
<p class="em2 strong" id="p66"><a class="gg-link" href="#p66" onclick="return changeColor(this);"></a><span class="yinwen">4</span>初作壽陵，制：<span class="yinhao">「令流水而已，無得起墳。萬年之後，掃地而祭，杅水脯糒而已。<span class="jiazhu"><span class="shu-ming">說文</span>曰：杅，飲器，音于。<span class="shu-ming">方言</span>曰：盌謂之盂。</span>過百日，唯四時設奠。置吏卒數人，供給灑掃。<span class="jiazhu">灑，所賣翻；掃，悉報翻：又並如字。</span>敢有所興作者，以擅議宗廟法從事。」</span><span class="jiazhu"><span class="shu-ming">前書</span>曰：擅議宗廟者，棄市。</span></p>
<div class="yt" id="y72"><p class="strong" id="p67"><a class="gg-link" href="#p67" onclick="return changeColor(this);"></a><span class="section" id="title-14"><span data-head-description="顯宗孝明皇帝下" data-head-level="h4" data-head-title="永平十五年">十五年</span></span><span class="biaozhusup" data-rel="">（壬申、七二年）</span></p></div>
<p class="em2 strong" id="p68"><a class="gg-link" href="#p68" onclick="return changeColor(this);"></a><span class="yinwen">1</span>春，二月，庚子，上東巡。癸亥，耕于下邳。<span class="jiazhu">下邳縣，本屬東海郡；是年，以臨淮郡爲下邳國，下邳縣屬焉，在雒陽東一千四百里。</span>三月，至魯，幸孔子宅，親御講堂，<span class="jiazhu">孔子宅，在闕里。講堂，講授之堂。魯共王升孔子堂，聞金石絲竹之音，卽此。</span>命皇太子、諸王說經；又幸東平、大梁。<span class="jiazhu">浚儀縣，本大梁。</span>夏，四月，庚子，還宮。</p>
<p class="em2 strong" id="p69"><a class="gg-link" href="#p69" onclick="return changeColor(this);"></a><span class="yinwen">2</span>封皇子恭爲鉅鹿王，黨爲樂成王，<span class="jiazhu">樂成國，本信都郡，帝更名，在雒陽北二千里。</span>衍爲下邳王，暢爲汝南王，昞爲常山王，長爲濟陰王；<span class="jiazhu">濟，子禮翻。</span>帝親定其封域，裁令半楚、淮陽。馬后曰：<span class="yinhao">「諸子數縣，於制不亦<span class="jiaozhusup">〔章：十二行本「亦」作「已」；乙十一行本同。〕</span>儉乎？」</span>帝曰：<span class="yinhao">「我子豈宜與先帝子等，歲給二千萬足矣！」</span></p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">3</span>乙巳，赦天下。</p>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">4</span>謁者僕射耿秉數上言請擊匈奴，<span class="jiazhu"><span class="shu-ming">百官志</span>：謁者僕射，秩比千石，爲謁者臺率，主謁者。古重習武，有主射以督錄之，故曰僕射。數，所角翻。</span>上以顯親侯竇固嘗從其世父融在河西，<span class="jiazhu"><span class="shu-ming">爾雅</span>曰：父之昆弟，先生爲世父，後生爲叔父。</span>明習邊事，乃使秉、固與太僕祭肜、虎賁中郎將馬廖、<span class="jiazhu">廖，音聊。</span>下博侯劉張、<span class="jiazhu">張，齊王縯之孫。</span>好畤侯耿忠等共議之。<span class="jiazhu">畤，音止。</span>耿秉曰：<span class="yinhao">「昔者匈奴援引弓之類，<span class="jiazhu">援，于元翻。</span>幷左衽之屬，故不可得而制。孝武旣得河西四郡及居延、朔方，<span class="jiazhu">居延，武帝置縣，屬張掖郡。賢曰：故城在今甘州張掖縣北。</span>虜失其肥饒畜兵之地，羌、胡分離；唯有西域，俄復內屬；<span class="jiazhu">復，扶又翻。</span>故呼韓邪單于請事款塞，其勢易乘也。<span class="jiazhu">易，以豉翻。</span>今有南單于，形勢相似；然西域尙未內屬，北虜未有釁作。臣愚以爲當先擊白山，<span class="jiazhu"><span class="shu-ming">西河舊事</span>曰：白山冬夏有雪，故曰白山，匈奴謂之天山，過之，皆下馬拜焉，去蒲類海百里之內。</span>得伊吾，<span class="jiazhu">賢曰：伊吾卽伊吾盧地，本屬匈奴，後取其地置宜禾都尉，以爲屯田，今伊州納職縣伊吾故城是也。又曰：伊吾故城，在今瓜州晉昌縣北。</span>破車師，通使烏孫諸國以斷其右臂；<span class="jiazhu">使，疏吏翻。斷，丁管翻。</span>伊吾亦有匈奴南呼衍一部，破此，復爲折其左角，<span class="jiazhu">復，扶又翻。折，而設翻。</span>然後匈奴可擊也。」</span>上善其言。議者或以爲<span class="yinhao">「今兵出白山，匈奴必幷兵相助，又當分其東以離其衆。」</span>上從之。十二月，以秉爲駙馬都尉，固爲奉車都尉；以騎都尉秦彭爲秉副，<span class="jiazhu">三都尉皆武帝置，奉車都尉掌乘輿，駙馬都尉掌天子之副馬。師古曰：駙，副也；一曰，近也，疾也。</span>耿忠爲固副，皆置從事、司馬，出屯涼州。秉，國之子；忠，弇之子；廖，援之子也。</p>
<div class="yt" id="y73"><p class="strong" id="p72"><a class="gg-link" href="#p72" onclick="return changeColor(this);"></a><span class="section" id="title-15"><span data-head-description="顯宗孝明皇帝下" data-head-level="h4" data-head-title="永平十六年">十六年</span></span><span class="biaozhusup" data-rel="">（癸酉、七三年）</span></p></div>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">1</span>春，二月，遣肜與度遼將軍吳棠將河東、西河羌、胡及南單于兵萬一千騎出高闕塞，<span class="jiazhu">高闕，在朔方北。</span>竇固、耿忠率酒泉、敦煌、張掖甲卒及盧水羌、胡萬二千騎出酒泉塞，<span class="jiazhu">賢曰：按湟水東經臨羌縣故城北，又東盧溪水注之，水出西南，盧川卽其地也。余據<span class="shu-ming">西南夷傳</span>，冉駹夷北有黃石、北地、盧水胡。敦，徒門翻。</span>耿秉、秦彭率武威、隴西、天水募士及羌、胡萬騎出張掖居延塞，騎都尉來苗、護烏桓校尉文穆將太原、鴈門、代郡、上谷、漁陽、右北平、定襄郡兵及烏桓、鮮卑萬一千騎出平城塞，伐北匈奴。竇固、耿忠至天山，<span class="jiazhu">賢曰：天山，卽祁連山，一名雪山，今名折羅漢山，在伊州北。<span class="yinhao">「漢」</span>，一作<span class="yinhao">「漫」</span>。</span>擊呼衍王，斬首千餘級；追至蒲類海，<span class="jiazhu">賢曰：蒲類海，今名婆悉海，在今庭州蒲昌縣東南。</span>取伊吾盧地，置宜禾都尉，留吏士屯田伊吾盧城。耿秉、秦彭擊匈林王，<span class="jiazhu"><span class="yinhao">「匈林」</span>，恐當作<span class="yinhao">「句林」</span>。建武時，匈奴嘗遣句林王迎盧芳。句，音古侯翻。</span>絕幕六百餘里，至三木樓山而還。來苗、文穆至匈河水上，<span class="jiazhu">據<span class="shu-ming">前書</span>，匈河水去令居數千里。臣瓚曰：去令居千里。</span>虜皆奔走，無所獲。祭肜與南匈奴左賢王信不相得，出高闕塞九百餘里，得小山，信妄言以爲涿邪山，<span class="jiazhu"><span class="shu-ming">北史</span>曰：循弱水西行得涿邪山。</span>不見虜而還。肜與吳棠坐逗留畏懦，下獄，免。<span class="jiazhu">下，遐稼翻。<span class="shu-ming">考異</span>曰：袁<span class="shu-ming">紀</span><span class="yinhao">「棠」</span>，皆作<span class="yinhao">「常」</span>；今從范<span class="shu-ming">書</span>。</span>肜自恨無功，出獄數日，歐血死；臨終，謂其子曰：<span class="yinhao">「吾蒙國厚恩，奉使不稱，<span class="jiazhu">稱，尺證翻。</span>身死誠慚恨，義不可以無功受賞。死後，若悉簿上所得物，<span class="jiazhu">若，汝也，皆爲文簿而上之。上，時掌翻。</span>身自詣兵屯，效死前行，以副吾心。」</span>旣卒，<span class="jiazhu">行，戶剛翻。卒，子恤翻。</span>其子逢上疏，具陳遺言。帝雅重肜，方更任用，聞之，大驚，嗟嘆良久。烏桓、鮮卑每朝賀京師，常過肜冢拜謁，仰天號泣；遼東吏民爲立祠，四時奉祭焉。<span class="jiazhu">肜，先爲遼東太守，威信行於烏桓、鮮卑。號，戶刀翻。爲，于僞翻。</span>竇固獨有功，加位特進。</p>
<p class="em2 strong" id="p74"><a class="gg-link" href="#p74" onclick="return changeColor(this);"></a>固使假司馬班超與從事郭恂俱使西域。<span class="jiazhu"><span class="shu-ming">百官志</span>：大將軍營五部，部有校尉一人，軍司馬一人；又有軍假司馬，爲副貳。使，疏吏翻；下同。</span>超行到鄯善，<span class="jiazhu">鄯，上扇翻。</span>鄯善王廣奉超禮敬甚備，後忽更疏懈。<span class="jiazhu">懈，古隘翻。</span>超謂其官屬曰：<span class="yinhao">「寧覺廣禮意薄乎？」</span>官屬曰：<span class="yinhao">「胡人不能常久，無他故也。」</span>超曰：<span class="yinhao">「此必有北虜使來，狐疑未知所從故也。明者睹未萌，況已著邪！」</span>乃召侍胡，詐之曰：<span class="yinhao">「匈奴使來數日，今安在乎？」</span>侍胡惶恐曰：<span class="yinhao">「到已三日，去此三十里。」</span>超乃閉侍胡，<span class="jiazhu">侍胡，鄯善所遣侍超者。使，疏吏翻。</span>悉會其吏士三十六人，與共飲，酒酣，因激怒之曰：<span class="yinhao">「卿曹與我俱在絕域，今虜使到裁數日，而王廣禮敬卽廢。如令鄯善收吾屬送匈奴，骸骨長爲豺狼食矣，爲之柰何？」</span>官屬皆曰：<span class="yinhao">「今在危亡之地，死生從司馬！」</span>超曰：<span class="yinhao">「不入虎穴，不得虎子。當今之計，獨有因夜以火攻虜，使彼不知我多少，必大震怖，可殄盡也。<span class="jiazhu">怖，普布翻。</span>滅此虜，則鄯善破膽，功成事立矣。」</span>衆曰：<span class="yinhao">「當與從事議之。」</span>超怒曰：<span class="yinhao">「吉凶決於今日；從事文俗吏，聞此必恐而謀泄，死無所名，非壯士也。」</span>衆曰：<span class="yinhao">「善！」</span>初夜，超遂將吏士往奔虜營。<span class="jiazhu">初夜，甲夜也。</span>會天大風，超令十人持鼓藏虜舍後，約曰：<span class="yinhao">「見火然，皆當鳴鼓大呼。<span class="jiazhu">呼，火故翻。</span>餘人悉持兵弩，夾門而伏。」</span>超乃順風縱火；前後鼓噪，虜衆驚亂，超手格殺三人，吏兵斬其使及從士三十餘級，<span class="jiazhu">從，才用翻。</span>餘衆百許人悉燒死。明日乃還，告郭恂，<span class="jiazhu">還，從宣翻，又如字。</span>恂大驚；旣而色動，<span class="jiazhu">意欲分超功而不能自揜於外，故色動。</span>超知其意，舉手曰：<span class="yinhao">「掾雖不行，班超何心獨擅之乎！」</span><span class="jiazhu">從事，掾也。掾，俞絹翻。</span>恂乃悅。超於是召鄯善王廣，以虜使首示之，一國震怖。超告以漢威德，<span class="yinhao">「自今以後，勿復與北虜通。」</span><span class="jiazhu">復，扶又翻。</span>廣叩頭，<span class="yinhao">「願屬漢，無二心，」</span>遂納子爲質。還白竇固，固大喜，具上超功効，<span class="jiazhu">質，音致。上，時掌翻。</span>幷求更選使使西域。帝曰：<span class="yinhao">「吏如班超，何故不遣，而更選乎！今以超爲軍司馬，令遂前功。」</span></p>
<p class="em2 strong" id="p75"><a class="gg-link" href="#p75" onclick="return changeColor(this);"></a>固復使超使于窴，<span class="jiazhu">復，扶又翻；下同。窴，徒賢翻。</span>欲益其兵；超願但將本所從三十六人，曰：<span class="yinhao">「于窴國大而遠，今將數百人，無益於強；如有不虞，多益爲累耳。」</span><span class="jiazhu">累，力瑞翻。</span>是時于窴王廣德雄張南道，<span class="jiazhu">賢曰：雄張，猶熾盛也。張，竹亮翻。予謂張者，自大之意。</span>而匈奴遣使監護其國。<span class="jiazhu">監，古銜翻。</span>超旣至于窴，廣德禮意甚疏。且其俗信巫，巫言：<span class="yinhao">「神怒，何故欲向漢？漢使有騧馬，急求取以祠我！」</span><span class="jiazhu">賢曰：<span class="shu-ming">續漢</span>及華嶠<span class="shu-ming">書</span>並作<span class="yinhao">「騩」</span>。<span class="shu-ming">說文</span>：馬淺黑色也，音京媚翻。余謂騧，音瓜；黃馬黑喙曰騧，讀如本字。</span>廣德<span class="jiaozhusup">〔章：十二行本「德」下有「乃」字；乙十一行本同。〕</span>遣國相私來比就超請馬。<span class="jiazhu">相，息亮翻。</span>超密知其狀，報許之，而令巫自來取馬。有頃，巫至，超卽斬其首；收私來比，鞭笞數百。以巫首送廣德，因責讓之。廣德素聞超在鄯善誅滅虜使，大惶恐，卽殺匈奴使者而降。<span class="jiazhu">降，戶江翻。</span>超重賜其王以下，因鎭撫焉。於是諸國皆遣子入侍，西域與漢絕六十五載，至是乃復通焉。<span class="jiazhu">王莽天鳳三年，焉耆擊殺王駿，西域遂絕，至此五十八載耳；此言與漢絕六十五載；蓋自始建國元年數之，謂莽篡位而西域遂與漢絕也。復，扶又翻。載，子亥翻。</span>超，彪之子也。</p>
<p class="em2 strong" id="p76"><a class="gg-link" href="#p76" onclick="return changeColor(this);"></a><span class="yinwen">2</span>淮陽王延，性驕奢，而遇下嚴烈。有上書告<span class="yinhao">「延與姬兄謝弇及姊壻韓光招姦猾，作圖讖，祠祭祝祖。」</span>事下按驗。<span class="jiazhu">讖，楚譖翻。祝，職救翻。詛，莊助翻。下，遐稼翻。</span>五月，癸丑，弇、光及司徒邢穆皆坐死，所連及死徙者甚衆。</p>
<p class="em2 strong" id="p77"><a class="gg-link" href="#p77" onclick="return changeColor(this);"></a><span class="yinwen">3</span>戊午晦，日有食之。</p>
<p class="em2 strong" id="p78"><a class="gg-link" href="#p78" onclick="return changeColor(this);"></a><span class="yinwen">4</span>六月，丙寅，以大司農西河王敏爲司徒。</p>
<p class="em2 strong" id="p79"><a class="gg-link" href="#p79" onclick="return changeColor(this);"></a><span class="yinwen">5</span>有司奏請誅淮陽王延；上以延罪薄於楚王英，秋，七月，徙延爲阜陵王，食二縣。<span class="jiazhu">賢曰：阜陵，縣名，屬九江郡，故城在今滁州全椒縣南。</span></p>
<p class="em2 strong" id="p80"><a class="gg-link" href="#p80" onclick="return changeColor(this);"></a><span class="yinwen">6</span>是歲，北匈奴大入雲中，雲中太守廉范拒之；吏以衆少，欲移書傍郡求救，范不許。會日暮，范令軍士各交縛兩炬，三頭爇火，營中星列。<span class="jiazhu">賢曰：用兩炬交縛如十字，爇其三頭，手持一端，使敵人望之，疑兵士之多。爇，懦劣翻。</span>虜謂漢兵救至，大驚，待旦將退。范令軍中蓐食，晨，往赴之，<span class="jiazhu">賢曰：蓐食，早起食於寢蓐中也。</span>斬首數百級，虜自相轔藉，死者千餘人，<span class="jiazhu">賢曰：轔，轢也。藉，相蹈藉也。轔，良刃翻。</span>由此不敢復向雲中。<span class="jiazhu">復，扶又翻。</span>范，丹之孫也。<span class="jiazhu">廉丹爲王莽將。</span></p>
<div class="yt" id="y74"><p class="strong" id="p81"><a class="gg-link" href="#p81" onclick="return changeColor(this);"></a><span class="section" id="title-16"><span data-head-description="顯宗孝明皇帝下" data-head-level="h4" data-head-title="永平十七年">十七年</span></span><span class="biaozhusup" data-rel="">（甲戌、七四年）</span></p></div>
<p class="em2 strong" id="p82"><a class="gg-link" href="#p82" onclick="return changeColor(this);"></a><span class="yinwen">1</span>春，正月，上當謁原陵，夜，夢先帝、太后如平生歡，旣寤，悲不能寐；卽案曆，明旦日吉，遂率百官上陵。<span class="jiazhu">上，時掌翻。</span>其日，降甘露於陵樹，<span class="jiazhu"><span class="shu-ming">考異</span>曰：<span class="shu-ming">帝紀</span>云：<span class="yinhao">「甘露降甘陵。」</span><span class="shu-ming">皇后紀</span>云：<span class="yinhao">「謁原陵，甘露降於樹。」</span>然則實降原陵也。<span class="shu-ming">帝紀</span>誤以<span class="yinhao">「原」</span>爲<span class="yinhao">「甘」</span>。</span>帝令百官采取以薦。會畢，帝從席前伏御床，視太后鏡匳中物，<span class="jiazhu">匳，鏡匣也，音廉。</span>感動悲涕，令易脂澤裝具；左右皆泣，莫能仰視。<span class="jiazhu">沈約曰：三代以前無墓祭，至秦，始出寢，起於墓側。漢因秦上陵皆有園寢，故稱寢殿。起居衣服，象生人之具，古寢之意也。</span></p>
<p class="em2 strong" id="p83"><a class="gg-link" href="#p83" onclick="return changeColor(this);"></a><span class="yinwen">2</span>北海敬王睦薨。<span class="jiazhu">睦，北海靖王興之子。</span>睦少好學，<span class="jiazhu">少，詩照翻。好，呼到翻；下同。</span>光武及上皆愛之。嘗遣中大夫詣京師朝賀，<span class="jiazhu">賢曰：中大夫，王國官也，掌奉王使京師，奉璧賀正月。朝，直遙翻。</span>召而謂之曰：<span class="yinhao">「朝廷設問寡人，<span class="jiazhu">賢曰：朝廷，謂天子也。</span>大夫將何辭以對？」</span>使者曰：<span class="yinhao">「大王忠孝慈仁，敬賢樂士，<span class="jiazhu">樂，音洛。</span>臣敢不以實對！」</span>睦曰：<span class="yinhao">「吁，子危我哉！<span class="jiazhu">賢曰：吁，音于。孔安國註<span class="shu-ming">尙書</span>曰：吁者，疑怪之聲。余按吁，匈于翻。</span>此乃孤幼時進趣之行也。<span class="jiazhu">趣，讀曰趨，又七喻翻。行，下孟翻。</span>大夫其對以孤襲爵以來，志意衰惰，聲色是娛，犬馬是好，乃爲相愛耳。」</span>其智慮畏愼如此。<span class="jiazhu">時禁切藩王，法憲頗峻，故睦慮及此。</span></p>
<p class="em2 strong" id="p84"><a class="gg-link" href="#p84" onclick="return changeColor(this);"></a><span class="yinwen">3</span>二月，乙巳，司徒王敏薨。</p>
<p class="em2 strong" id="p85"><a class="gg-link" href="#p85" onclick="return changeColor(this);"></a><span class="yinwen">4</span>三月，癸丑，以汝南太守鮑昱爲司徒。昱，永之子也。</p>
<p class="em2 strong" id="p86"><a class="gg-link" href="#p86" onclick="return changeColor(this);"></a><span class="yinwen">5</span>益州刺史梁國朱輔<span class="jiazhu">益州部漢中、巴郡、廣漢、蜀郡、犍爲、牂柯、越巂、益州、永昌等郡。益州刺史治廣漢郡雒縣。</span>宣示漢德，威懷遠夷，自汶山以西，<span class="jiazhu">汶山，在蜀郡湔氐道西徼外，江水所出。杜佑曰：茂州，漢汶山縣。汶，<span class="shu-ming">晉書</span>音讀曰岷。湔，裴松之音剪。</span>前世所不至，正朔所未加，白狼、槃木等百餘國，皆舉種稱臣奉貢。<span class="jiazhu">種，章勇翻。</span>白狼王唐菆作詩三章，歌頌漢德，<span class="jiazhu">菆，側鳩翻，又徂丸翻。</span>輔使犍爲郡掾由恭譯而獻之。<span class="jiazhu">犍爲郡，在雒陽西三千二百七十里，夷言不與中國通，故譯而後獻。犍，居言翻。掾，俞絹翻。由，姓也。秦有由余；或曰：楚王孫由子之後。</span></p>
<p class="em2 strong" id="p87"><a class="gg-link" href="#p87" onclick="return changeColor(this);"></a><span class="yinwen">6</span>初，龜茲王建爲匈奴所立，<span class="jiazhu">龜茲，音見前。</span>倚恃虜威，據有北道，攻殺疏勒王，立其臣兜題爲疏勒王。班超從間道至疏勒，<span class="jiazhu">間，古莧翻。范<span class="shu-ming">史</span>，疏勒國，去雒陽萬三百里。</span>去兜題所居槃橐城九十里，逆遣吏田慮先往降之，<span class="jiazhu">降，戶江翻；下同。</span>敕慮曰：<span class="yinhao">「兜題本非疏勒種，<span class="jiazhu">種，章勇翻。</span>國人必不用命；若不卽降，便可執之。」</span>慮旣到，兜題見慮輕弱，殊無降意。<span class="jiazhu">降，戶江翻。</span>慮因其無備，遂前劫縛兜題，左右出其不意，皆驚懼奔走。慮馳報超，超卽赴之，悉召疏勒將吏，說以龜茲無道之狀，因立其故王兄子忠爲王，<span class="jiazhu"><span class="shu-ming">考異</span>曰：袁<span class="shu-ming">紀</span>云：<span class="yinhao">「求索故王近屬，得兄榆勒立之，更名忠。」</span><span class="shu-ming">續漢書</span>云：<span class="yinhao">「求得故王兄子榆勒立之，更名忠。」</span>今從<span class="shu-ming">超傳</span>。</span>國人大悅。超問忠及官屬：<span class="yinhao">「當殺兜題邪，生遣之邪？」</span>咸曰：<span class="yinhao">「當殺之。」</span>超曰：<span class="yinhao">「殺之無益於事，當令龜茲知漢威德。」</span>遂解遣之。</p>
<p class="em2 strong" id="p88"><a class="gg-link" href="#p88" onclick="return changeColor(this);"></a><span class="yinwen">7</span>夏，五月，戊子，公卿百官以帝威德懷遠，祥物顯應，並集朝堂奉觴上壽。<span class="jiazhu">班固<span class="shu-ming">西都賦</span>：左右廷中，朝堂百僚之位，蕭、曹、丙、魏謀謨乎其上，蓋在殿庭左右也。賢曰：壽者，人之所欲，故卑下奉觴進酒，皆言上壽。朝，直遙翻。</span>制曰：<span class="yinhao">「天生神物，以應王者；遠人慕化，實由有德；朕以虛薄，何以享斯！唯高祖、光武聖德所被，<span class="jiazhu">被，皮義翻。</span>不敢有辭，其敬舉觴，太常擇吉日策告宗廟。」</span>仍推恩賜民爵及粟有差。<span class="jiazhu">時賜天下男子爵人二級，三老、孝悌、力田人三級，流人無名數欲占者人一級，鰥、寡、孤、獨、篤癃、貧不能自存者，粟人三斛。</span></p>
<p class="em2 strong" id="p89"><a class="gg-link" href="#p89" onclick="return changeColor(this);"></a><span class="yinwen">8</span>冬，十一月，遣奉車都尉竇固、駙馬都尉耿秉、騎都尉劉張出敦煌昆侖塞，擊西域，<span class="jiazhu">賢曰：昆侖，山名，因以爲塞，在今肅州酒泉縣西南，山有昆侖之體，故名之。周穆王見西王母于此山，有石室、王母臺。又曰：<span class="shu-ming">前書</span>敦煌郡廣至縣有昆侖障，宜禾都尉居也。廣至故城，在今瓜州常樂縣東。敦，徒門翻。侖，盧昆翻。</span>秉、張皆去符、傳以屬固，<span class="jiazhu">符，傳，皆合之以爲信。符，兵符也。張晏曰：傳，若今過所也。如淳曰：兩行書繒帛，分持其一，出入關，合之乃得過，謂之傳。此傳，蓋亦行兵所用以爲信，非度關所用之傳也。專將則有符、傳，今以兵屬固，故去之。去，羌呂翻。傳，株戀翻。</span>合兵萬四千騎，擊破白山虜於蒲類海上，遂進擊車師。車師前王，卽後王之子也，其廷相去五百餘里。<span class="jiazhu">車師前王居交河城，後王居務塗谷。</span>固以後王道遠，山谷深，士卒寒苦，欲攻前王；秉以爲先赴後王，幷力根本，則前王自服。固計未決，秉奮身而起曰：<span class="yinhao">「請行前。」</span>乃上馬引兵北入，衆軍不得已，並進，斬首數千級。後王安得震怖，走出門迎秉，脫帽，抱馬足降，<span class="jiazhu">降，戶江翻。</span>秉將以詣固；其前王亦歸命，遂定車師而還。<span class="jiazhu">還，從宣翻，又如字。</span>於是固奏復置西域都護及戊、己校尉。<span class="jiazhu">宣帝置都護，元帝置戊、己校尉，自王莽之亂，西域與中國絕，不復置；今通西域，復置之。</span>以陳睦爲都護；<span class="jiazhu"><span class="shu-ming">考異</span>曰：袁<span class="shu-ming">紀</span><span class="yinhao">「睦」</span>作<span class="yinhao">「穆」</span>，今從范<span class="shu-ming">書</span>。</span>司馬耿恭爲戊校尉，屯後王部金蒲城；<span class="jiazhu">賢曰：金蒲城，車師後王城廷也，今庭州蒲昌縣城是也。杜佑曰：金蒲城，卽車師後王所治務塗谷，今北庭府蒲類縣也。</span>謁者關寵爲己校尉，屯前王部柳中城，<span class="jiazhu">賢曰：柳中，今西州縣。<span class="shu-ming">考異</span>曰：袁<span class="shu-ming">紀</span>作<span class="yinhao">「折中」</span>，今從范<span class="shu-ming">書</span>。</span>屯各置數百人。恭，況之孫也。<span class="jiazhu">耿況以上谷歸光武，子孫多著功名。</span></p>
<div class="yt" id="y75"><p class="strong" id="p90"><a class="gg-link" href="#p90" onclick="return changeColor(this);"></a><span class="section" id="title-17"><span data-head-description="顯宗孝明皇帝下" data-head-level="h4" data-head-title="永平十八年">十八年</span></span><span class="biaozhusup" data-rel="">（乙亥、七五年）</span></p></div>
<p class="em2 strong" id="p91"><a class="gg-link" href="#p91" onclick="return changeColor(this);"></a><span class="yinwen">1</span>春，二月，詔竇固等罷兵還京師。</p>
<p class="em2 strong" id="p92"><a class="gg-link" href="#p92" onclick="return changeColor(this);"></a><span class="yinwen">2</span>北單于遣左鹿蠡王率二萬騎擊車師，<span class="jiazhu">蠡，盧奚翻。</span>耿恭遣司馬將兵三百人救之，皆爲所沒，匈奴遂破殺車師後王安得而攻金蒲城。恭以毒藥傅矢，詔匈奴曰：<span class="yinhao">「漢家箭神，其中瘡者必有異。」</span>虜中矢者，視瘡皆沸，<span class="jiazhu">傅，音附。語，牛倨翻。中，竹仲翻。</span>大驚。會天暴風雨，隨雨擊之，殺傷甚衆；匈奴震怖，<span class="jiazhu">怖，普布翻。</span>相謂曰：<span class="yinhao">「漢兵神，眞可畏也！」</span>遂解去。</p>
<p class="em2 strong" id="p93"><a class="gg-link" href="#p93" onclick="return changeColor(this);"></a><span class="yinwen">3</span>夏，六月，己未，有星孛於太微。<span class="jiazhu"><span class="shu-ming">晉·天文志</span>：太微，天子廷也，十二諸侯府也。孛，蒲內翻。</span></p>
<p class="em2 strong" id="p94"><a class="gg-link" href="#p94" onclick="return changeColor(this);"></a><span class="yinwen">4</span>耿恭以疏勒城傍有澗水可固，引兵據之。<span class="jiazhu">此疏勒城在車師後部，非疏勒國城也。據<span class="shu-ming">西域傳</span>，疏勒國去長史所居五千里，後部去長史所居五百里，耿恭自後部金蒲城移據疏勒城，其後范羌又自前部交河城從山北至疏勒迎恭。審觀本末，則非疏勒國城明矣。</span>秋，七月，匈奴復來攻，<span class="jiazhu">復，扶又翻。</span>擁絕澗水；恭於城中穿井十五丈，不得水，吏士渴乏，至笮馬糞汁而飲之。<span class="jiazhu">賢曰：笮，謂壓笮也，音側駕翻。</span>恭身自率士輓籠，<span class="jiazhu">輓，音晚。師古曰：籠，所以盛土也；音盧紅翻。鄭氏<span class="shu-ming">周禮註</span>：竁土之器曰籠。陸德明音力董翻。朱熹曰：蕢，土籠也。</span>有頃，水泉奔出，衆皆稱萬歲。乃令吏士揚水以示虜，虜出不意，以爲神明，遂引去。</p>
<p class="em2 strong" id="p95"><a class="gg-link" href="#p95" onclick="return changeColor(this);"></a><span class="yinwen">5</span>八月，壬子，帝崩於東宮前殿，年四十八。遺詔：<span class="yinhao">「無起寢廟，藏主於光烈皇后更衣別室。」</span><span class="jiazhu">賢曰：禮藏主於廟，旣不起寢廟，故藏於后之易衣別室。更，易也。更，工衡翻；下同。</span></p>
<p class="em2 strong" id="p96"><a class="gg-link" href="#p96" onclick="return changeColor(this);"></a>帝遵奉建武制度，無所變更，后妃之家不得封侯與政。館陶公主爲子求郎，<span class="jiazhu">館陶公主，光武女紅夫也，適駙馬都尉韓光。與，讀曰預。爲，于僞翻。</span>不許，而賜錢千萬，謂羣臣曰：<span class="yinhao">「郎官上應列宿，<span class="jiazhu"><span class="shu-ming">史記</span>曰：太微宮後二十五星，郎位也。宿，音秀。</span>出宰百里，苟非其人，則民受其殃，是以難之。」</span>公車以反支日不受章奏，<span class="jiazhu"><span class="shu-ming">陰陽書</span>曰：凡反支日，用月朔爲正：戌、亥朔，一日反支；申、酉朔，二日反支；午、未朔，三日反支；辰、巳朔，四日反支；寅、卯朔，五日反支；子、丑朔，六日反支。</span>帝聞而怪曰：<span class="yinhao">「民廢農桑，遠來詣闕，而復拘以禁忌，<span class="jiazhu">復，扶又翻。</span>豈爲政之意乎！」</span>於是遂蠲其制。尙書閻章二妹爲貴人，章精力曉舊典，久次當遷重職，帝爲後宮親屬，竟不用。是以吏得其人，民樂其業，<span class="jiazhu">樂，音洛。</span>遠近畏服，戶口滋殖焉。</p>
<p class="em2 strong" id="p97"><a class="gg-link" href="#p97" onclick="return changeColor(this);"></a><span class="yinwen">6</span>太子卽位，年十八。尊皇后曰皇太后。</p>
<p class="em2 strong" id="p98"><a class="gg-link" href="#p98" onclick="return changeColor(this);"></a>明帝初崩，馬氏兄弟爭欲入宮。北宮衞士令楊仁被甲持戟，嚴勒門衞，人莫敢輕進者。<span class="jiazhu">東都南、北宮皆有衞士令一人，秩六百百，各掌其宮衞士。<span class="shu-ming">漢官</span>曰：北宮員吏七十二人，衞士四百七十一人；朱爵司馬主南掖門，員吏四人，衞士百二十四人；東明司馬主東門，員吏十三人，衞士百八十人；朔平司馬主北門，員吏五人，衞士百一十七人：凡員吏皆隊長佐。凡居宮中者，皆有口籍於門之所屬宮名兩字，爲鐵印文符，案省符乃內之。若外人以事當入本宮，長吏爲封棨傳；其有官位者，令御者言其官。胡廣曰：符用木，長可二寸，鐵印以符之。被，皮義翻。</span>諸馬乃共譖仁於章帝，言其峻刻，帝知其忠，愈善之，拜爲什邡令。<span class="jiazhu">什邡縣，屬廣漢郡，此卽高帝封雍齒之什方也。邡，讀曰方。</span></p>
<p class="em2 strong" id="p99"><a class="gg-link" href="#p99" onclick="return changeColor(this);"></a><span class="yinwen">7</span>壬戌，葬孝明皇帝于顯節陵。<span class="jiazhu"><span class="shu-ming">帝王紀</span>曰：顯節陵，故富壽亭也，西北去雒陽三十七里。</span></p>
<p class="em2 strong" id="p100"><a class="gg-link" href="#p100" onclick="return changeColor(this);"></a><span class="yinwen">8</span>冬，十月，丁未，赦天下。</p>
<p class="em2 strong" id="p101"><a class="gg-link" href="#p101" onclick="return changeColor(this);"></a><span class="yinwen">9</span>詔以行太尉事節鄕侯熹爲太傅，司空融爲太尉，並錄尙書事。<span class="jiazhu">光武不任三公，事歸臺閣，惟錄尙書事者權任稍重，自是迄于齊、梁，謂之錄公。賢曰：武帝初以張子孺領尙書事，錄尙書事由此始。<span class="shu-ming">晉·百官志</span>曰：漢武時，左右曹、諸吏分平尙書奏事，知樞要者始領尙書事，張安世以車騎將軍、霍光以大將軍、王鳳以大司馬、師丹以左將軍並領尙書事。後漢章帝以太傅趙熹、太尉牟融並錄尙書事，尙書有錄名，自此始，亦西京領尙書之任，猶唐、虞大麓之職也。沈約曰：漢東京每帝卽位，輒置太傅、錄尙書事，薨輒省。</span></p>
<p class="em2 strong" id="p102"><a class="gg-link" href="#p102" onclick="return changeColor(this);"></a><span class="yinwen">10</span>十一月，戊戌，以蜀郡太守第五倫爲司空。倫在郡公清，所舉吏多得其人，故帝自遠郡用之。<span class="jiazhu"><span class="shu-ming">續漢志</span>：蜀郡，在雒陽西三千一百里。守，式又翻。</span></p>
<p class="em2 strong" id="p103"><a class="gg-link" href="#p103" onclick="return changeColor(this);"></a><span class="yinwen">11</span>焉耆、龜茲攻沒都護陳睦，北匈奴圍關寵於柳中城。會中國有大喪，救兵不至，車師復叛，<span class="jiazhu">復，扶又翻；下同。</span>與匈奴共攻耿恭。恭率厲士衆禦之，數月，食盡窮困，乃煑鎧弩，食其筋革。<span class="jiazhu">鎧，可亥翻。</span>恭與士卒推誠同死生，故皆無二心，而稍稍死亡，餘數十人。單于知恭已困，欲必降之，遣使招恭曰：<span class="yinhao">「若降者，當封爲白屋王，<span class="jiazhu">按李巡註<span class="shu-ming">爾雅</span>，五狄有白屋一種。降，戶江翻。</span>妻以女子。」</span><span class="jiazhu">妻，七細翻。</span>恭誘其使上城，手擊殺之，炙諸城上。單于大怒，更益兵圍恭，不能下。</p>
<p class="em2 strong" id="p104"><a class="gg-link" href="#p104" onclick="return changeColor(this);"></a>關寵上書求救，詔公卿會議，司空倫以爲不宜救；司徒鮑昱曰：<span class="yinhao">「今使人於危難之地，急而棄之，外則縱蠻夷之暴，內則傷死難之臣，<span class="jiazhu">難，乃旦翻。</span>誠令權時，後無邊事可也。匈奴如復犯塞爲寇，陛下將何以使將！<span class="jiazhu">將，卽亮翻。</span>又二部兵人裁各數十，<span class="jiazhu">賢曰：二部謂關寵及恭也。</span>匈奴圍之，歷旬不下，是其寡弱力盡之效也。<span class="jiazhu">力盡，猶言盡力也。</span>可令敦煌、酒泉太守各將精騎二千，多其幡幟，倍道兼行以赴其急；<span class="jiazhu">幟，昌志翻。</span>匈奴疲極之兵，必不敢當，四十日間足還入塞。」</span>帝然之。乃遣征西將軍耿秉屯酒泉，行太守事，遣酒泉太守段彭<span class="jiazhu"><span class="shu-ming">考異</span>曰：<span class="shu-ming">耿恭傳</span>云<span class="yinhao">「秦彭」</span>，今從<span class="shu-ming">帝紀</span>。</span>與謁者王蒙、皇甫援<span class="jiazhu"><span class="shu-ming">姓譜</span>：宋有皇甫充石，宋之公族也。漢初有皇甫鸞，自魯徙居茂陵，改父爲甫。余按<span class="shu-ming">詩</span>，周亦有皇父卿士。</span>發張掖、酒泉、敦煌三郡及鄯善兵合七千餘人以救之。<span class="jiazhu">鄯，上扇翻。</span></p>
<p class="em2 strong" id="p105"><a class="gg-link" href="#p105" onclick="return changeColor(this);"></a><span class="yinwen">12</span>甲辰晦，日有食之。</p>
<p class="em2 strong" id="p106"><a class="gg-link" href="#p106" onclick="return changeColor(this);"></a><span class="yinwen">13</span>太后兄弟虎賁中郎廖及黃門郎防、光<span class="jiazhu"><span class="shu-ming">百官志</span>：給事黃門侍郎，六百石，掌侍從左右。<span class="shu-ming">漢舊儀</span>曰：黃門郎屬黃門令，日暮，入對青瑣門拜，名曰夕郎。</span>終明帝世未嘗改官。帝以廖爲衞尉，防爲中郎將，光爲越騎校尉。廖等傾身交結，冠蓋之士爭赴趣之。<span class="jiazhu">趣，七喻翻。</span>第五倫上疏曰：<span class="yinhao">「臣聞<span class="shu-ming">書</span>曰：『臣無作威作福，其害于而家，凶于而國。』<span class="jiazhu"><span class="shu-ming">尙書·洪範</span>之言。</span>近世光烈皇后雖友愛天至，而抑損陰氏，不假以權勢。<span class="jiazhu">謂陰后不爲宗親求位也。</span>其後梁、竇之家，互有非法，明帝卽位，竟多誅之。<span class="jiazhu">謂梁松、竇穆等也。</span>自是洛中<span class="jiaozhusup">〔章：十二行本「洛」作「雒」；乙十一行本同；下均同。〕</span>無復權戚，書記請託，一皆斷絕。<span class="jiazhu">復，扶又翻。斷，丁管翻。</span>又諭諸外戚曰：『苦身待士，不如爲國。<span class="jiazhu">爲，于僞翻。</span>戴盆望天，事不兩施。』<span class="jiazhu">司馬遷<span class="shu-ming">書</span>曰：戴盆何以望天。</span>今之議者，復以馬氏爲言。竊聞衞尉廖以布三千匹，城門校尉防以錢三百萬，私贍三輔衣冠，知與不知，莫不畢給。又聞臘日亦遺其在雒中者錢各五千。<span class="jiazhu">遺，于季翻。</span>越騎校尉光，臘用羊三百頭，米四百斛，肉五千斤。臣愚以爲不應經義，惶恐，不敢不以聞。陛下情欲厚之，亦宜所以安之。臣今言此，誠欲上忠陛下，下全后家也。」</span></p>
<p class="em2 strong" id="p107"><a class="gg-link" href="#p107" onclick="return changeColor(this);"></a><span class="yinwen">14</span>是歲，京師及兗、豫、徐州大旱。<span class="jiazhu">兗州部陳留、東郡、東平、泰山、濟北、山陽、濟陰等郡國。豫州部汝南、潁川二郡，梁、沛、陳、魯等國。徐州部東海、琅邪、彭城、廣陵、下邳等郡國。杜佑曰：兗州蓋以沇水爲名。又兗之爲言端也，信也。端，言陽氣端端，故其氣纖殺也。徐州蓋取舒緩之義，或云：因徐丘以爲名。</span></p>
</div></body></html>