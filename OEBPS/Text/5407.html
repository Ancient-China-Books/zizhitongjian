<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二十八·漢紀二十·孝元皇帝上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="漢紀二十">漢紀二十</span></span></h1>
<p><span class="jiazhu">起昭陽作噩<span class="biaozhusup" data-rel="">（癸酉）</span>，盡屠維單閼<span class="biaozhusup" data-rel="">（己卯）</span>，凡七年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="孝元皇帝上">孝元皇帝上</span></span></h5>
<p class=""><span class="jiazhu">荀悅曰：諱<span class="yinhao">「奭」</span>之字曰<span class="yinhao">「盛」</span>。應劭曰：《諡法》：行義悅民曰元。</span></p>
<p class="strong"><span class="section" id="title-3"><span data-head-description="漢元帝初元" data-head-level="h4" data-head-title="初元元年">初元元年</span></span><span class="biaozhusup" data-rel="">（癸酉、前四八年）</span></p>
<p class="em2 strong"><span class="yinwen">1</span>春，正月，辛丑，葬孝宣皇帝于杜陵；<span class="jiazhu">臣瓚曰：自崩至葬凡二十八日。杜陵在長安南五十里。</span>赦天下。</p>
<p class="em2 strong"><span class="yinwen">2</span>三月，丙午，立皇后王氏，封后父禁爲陽平侯。<span class="jiazhu">《恩澤侯表》，陽平侯食邑於東郡。</span></p>
<p class="em2 strong"><span class="yinwen">3</span>以三輔、太常、郡國公田及苑可省者振業貧民；<span class="jiazhu">太常掌諸陵邑，故亦有公田苑。師古曰：振業，振起之令有作業。</span>貲不滿千錢者，賦貸種、食。<span class="jiazhu">師古曰：賦，給與之也。貸，假也。種，音之勇翻。賈公彥曰：種食者，或爲種子，或爲食用。</span></p>
<p class="em2 strong"><span class="yinwen">4</span>封外祖平恩戴侯同產弟子中常侍許嘉爲平恩侯。<span class="jiazhu">文穎曰：戴侯，許廣漢。《諡法》，典禮不愆曰戴。余按廣漢先坐腐刑，及薨，無後；今以嘉紹封。《百官表》：侍中、中常侍皆加官。西都參用士人，東都始以宦者爲中常侍。</span></p>
<p class="em2 strong"><span class="yinwen">5</span>夏，六月，以民疾疫，令太官損膳，減樂府員，省苑馬，以振困乏。<span class="jiazhu">樂府員大凡八百二十九人，武帝所立。《漢官儀》：牧師諸苑三十六所，分置北邊、西邊，養馬三十萬匹。</span></p>
<p class="em2 strong"><span class="yinwen">6</span>關<span class="jiaozhusup">【章：乙十一行本「關」上有「秋九月」三字；孔本同；傳校同。】</span>東郡、國十一大水，饑，或人相食；轉旁郡錢穀以相救。</p>
<p class="em2 strong"><span class="yinwen">7</span>上素聞琅邪王吉、貢禹皆明經潔行，<span class="jiazhu">《姓譜》：貢姓，子貢之後。行，下孟翻。</span>遣使者徵之。吉道病卒。禹至，拜爲諫大夫。上數虛己問以政，<span class="jiazhu">《易·咸卦》，君子以虛受人。師古曰：虛己，謂聽受其言也。數，所角翻。</span>禹奏言：<span class="yinhao">「古者人君節儉，什一而稅，無他賦役，故家給人足。高祖、孝文、孝景皇帝，宮女不過十餘人，廐馬百餘匹。後世爭爲奢侈，轉轉益甚；臣下亦稍放效。<span class="jiazhu">師古曰：放，音甫往翻；下同。</span>臣愚以爲如太古難，宜少放古以自節焉。<span class="jiazhu">少，詩沼翻。</span>方今宮室已定，無可柰何矣；其餘盡可減損。故時齊三服官，輸物不過十笥；<span class="jiazhu">李斐曰：齊國舊有三服之官，春獻冠幘，縰爲首服，紈素爲冬服，輕綃爲夏服，凡三。如淳曰：《地理志》曰：齊冠帶天下。胡公曰：服官，主作文繡以給袞龍之服。《地理志》，襄邑亦有服官。師古曰：齊三服官，李說是也。縰，與纚同，音山爾翻，卽今之方目𦀟也。紈素，今之絹也。輕綃，今之輕𦀟也。襄邑自出文繡，非齊三服也。</span>方今齊三服官，作工各數千人，一歲費數鉅萬。<span class="jiazhu">萬萬爲鉅萬。</span>廐馬食粟將萬匹。武帝時，又多取好女至數千人，以塡後宮。及棄天下，多藏金錢、財物，鳥獸、魚鼈凡百九十物；又皆以後宮女置於園陵。至孝宣皇帝時，陛下惡有所言，<span class="jiazhu">師古曰：不能自言減省之事。惡，烏路翻。惡有所言者，惡以天下儉其親。此語承上園陵事。</span>羣臣亦隨故事，甚可痛也！故使天下承化，取女皆大過度：<span class="jiazhu">師古曰：取，讀曰娶。</span>諸侯妻妾或至數百人，豪富吏民畜歌者至數十人，<span class="jiazhu">此所謂取女過度也。</span>是以內多怨女，外多曠夫。<span class="jiazhu">師古曰：曠，空也。室家空也。</span>及衆庶葬埋，皆虛地上以實地下。其過自上生，<span class="jiazhu">師古曰：自，從也。上，謂天子也。</span>皆在大臣循故事之罪也。唯陛下深察古道，從其儉者：大減損乘輿服御器物，三分去二；<span class="jiazhu">乘，繩證翻。去，羌呂翻。</span>擇後宮賢者，留二十人，餘悉歸之，及諸陵園女無子者，宜悉遣；<span class="jiazhu">漢制：天子晏駕，後宮送葬，因留奉陵寢。</span>廐馬可無過數十匹，獨舍長安城南苑地，以爲田獵之囿。<span class="jiazhu">師古曰：舍，置也。獨留置之，其餘皆廢去。舍，讀曰捨。</span>以方今天下饑饉，可無大自損減以救之，稱天意乎！天生聖人，蓋爲萬民，非獨使自娛樂而已也。」</span><span class="jiazhu">稱，尺證翻。爲，于僞翻。樂，音洛。</span>天子納善其言，下詔，令諸宮館希御幸者勿繕治；<span class="jiazhu">治，直之翻。</span>太僕減穀食馬；水衡減肉食獸。<span class="jiazhu">太僕，掌輿馬。《漢舊儀》云：天子六廐，未央、丞華、輅軨、騎馬、騊駼、大廐也；馬皆萬匹。水衡都尉，掌上林苑，禽獸屬焉。師古曰：繕，補也。減，謂損其數。省者，全去之。</span></p>
<p class="margin2">臣光曰：忠臣之事君也，責其所難，則其易者不勞而正；<span class="jiazhu">易，以豉翻。</span>補其所短，則其長者不勸而遂。孝元踐位之初，虛心以問禹，禹宜先其所急，後其所緩。然則優游不斷，<span class="jiazhu">先、後，皆去聲。斷，丁亂翻。</span>讒佞用權，當時之大患也，而禹不以爲言；恭謹節儉，孝元之素志也，而禹孜孜言之；何哉！使禹之智不足不知，烏得爲賢！知而不言，爲罪愈大矣。</p>
<p class="em2 strong"><span class="yinwen">8</span>匈奴呼韓邪單于復上書，言民衆困乏。<span class="jiazhu">復，扶又翻。</span>詔雲中、五原郡轉穀二萬斛以給之。</p>
<p class="em2 strong"><span class="yinwen">9</span>是歲，初置戊己校尉，使屯田車師故地。<span class="jiazhu">師古曰：戊己校尉者，鎭安西域，無常治處，亦猶甲乙等各有方位，而戊與己四季寄王，故以名官也。時有戊校尉，又有己校尉。一說：戊與己位在中央，今所置校尉在三十六國之中，故曰戊己也。余謂車師之地不在三十六國之中，當從師古前說爲是。宣帝元康二年，以車師地與匈奴。今匈奴款附，故復屯田故地。</span></p>
<p class="strong"><span class="section" id="title-4"><span data-head-description="漢元帝初元" data-head-level="h4" data-head-title="初元二年">二年</span></span><span class="biaozhusup" data-rel="">（甲戌、前四七年）</span></p>
<p class="em2 strong"><span class="yinwen">1</span>春，正月，上行幸甘泉，郊泰畤。<span class="jiazhu">畤，音止。</span>樂陵侯史高以外屬領尙書事，前將軍蕭望之、光祿大夫周堪爲之副。望之名儒，與堪皆以師傅舊恩，天子任之，數宴見，言治亂，陳王事。<span class="jiazhu">事，所角翻。見，賢遍翻。治，直吏翻。陳王者之事。</span>望之選白宗室明經有行<span class="jiazhu">行，下孟翻。</span>散騎、諫大夫劉更生給事中，<span class="jiazhu">明經有行，言其通於經術，且行修飭也。《百官表》曰：散騎加官；騎並乘輿車。師古曰：並，音步浪翻。騎而散從，無常職也。給事中，給事禁中也。散，悉亶翻。</span>與侍中金敞並拾遺左右。四人同心謀議，勸導上以古制，多所欲匡正；上甚鄕納之。<span class="jiazhu">師古曰：鄕，讀曰嚮。意信嚮之而納用其言。</span>史高充位而已，由此與望之有隙。</p>
<p class="em2 strong">中書令弘恭、<span class="jiazhu">弘，姓也。衞有大夫弘演。</span>僕射石顯，自宣帝時久典樞機，明習文法；<span class="jiazhu">《續漢志》：尙書令，承秦所置；武帝用宦者，更爲中書謁者令。成帝用士人，復故。令掌凡選署及奏下尙書曹文書衆事。僕射，署尙書事，令不在則奏下衆事。辯已見前。</span>帝卽位多疾，以顯久典事，中人無外黨，<span class="jiazhu">師古曰：少骨肉之親，無婚姻之家也。</span>精專可信任，遂委以政，事無大小，因顯白決，<span class="jiazhu">白，奏也。決，斷也。</span>貴幸傾朝，<span class="jiazhu">朝，直遙翻。</span>百僚皆敬事顯。顯爲人巧慧習事，能深得人主微指，內深賊，持詭辯，以中傷人，<span class="jiazhu">師古曰：詭，違也。違道之辯。中，竹仲翻。</span>忤恨睚眦，輒被以危法；<span class="jiazhu">忤，五故翻。睚，五懈翻。眦，仕懈翻。師古曰：被，加也，音皮義翻。危法，謂以法危殺之。</span>亦與車騎將軍高爲表裏，議論常獨持故事，不從望之等。</p>
<p class="em2 strong">望之等患苦許、史縱，又疾恭、顯擅權，建白以爲：<span class="yinhao">「中書政本，國家樞機，<span class="jiazhu">師古曰：建白者，立此議而白之。</span>宜以通明公正處之。<span class="jiazhu">處，昌呂翻。</span>武帝游宴後庭，故用宦者，非古制也。宜罷中書宦官，應古不近刑人之義。」</span><span class="jiazhu">師古曰：禮，刑人不在君側，故曰應古。近，其靳翻。</span>由是大與高、恭、顯忤。<span class="jiazhu">師古曰：忤，謂相違逆也。忤，五故翻。</span>上初卽位，謙讓，重改作，<span class="jiazhu">師古曰：重，難也；未欲更置士人於中書也。</span>議久不定，出劉更生爲宗正。<span class="jiazhu">散騎、給事中，中朝官也；宗正，外朝官也，故云出。</span></p>
<p class="em2 strong">望之、堪數薦名儒、茂材以備諫官，<span class="jiazhu">數，所角翻。</span>會稽鄭朋陰欲附望之，<span class="jiazhu">會，工外翻。</span>上書言車騎將軍高遣客爲姦利郡國，及言許、史子弟罪過。章視周堪，<span class="jiazhu">師古曰：視，讀曰示。以朋所奏之章示堪也。</span>堪白：<span class="yinhao">「令朋待詔金馬門。」</span>朋奏記望之曰：<span class="yinhao">「今將軍規橅，云若管、晏而休，遂行日昃，至周、召乃留乎？<span class="jiazhu">師古曰：問望之，立意當趣如管、晏而止，爲欲恢廓其道，日昃不食，追周、召之蹟然後已乎？橅，讀曰模，其字從木。</span>若管、晏而休，則下走將歸延陵之皋，沒齒而已矣。<span class="jiazhu">應劭曰：下走，僕也。張晏曰：吳公子札食邑延陵，薄吳王之行，棄國而耕於皋澤。朋云望之所爲但如管、晏，則不處漢朝，將歸會稽，尋延陵之軌，隱耕皋澤之中也。師古曰：下走，自謙，言趨走之使也。沒齒，終身也。</span>如將軍興周、召之遺業，親日昃之兼聽，則下走其庶幾願竭區區奉萬分之一！」</span><span class="jiazhu">召，讀曰邵。庶幾，居希翻。</span>望之始見朋，接待以意；<span class="jiazhu">師古曰：與之相見，納用其說也。余謂接待以意者，推誠待之，接以殷勤。</span>後知其傾邪，絕不與通。朋，楚士，怨恨，<span class="jiazhu">張晏曰：朋，會稽人，會稽幷屬楚。蘇林曰：楚人脆急也。</span>更求入許、史，推所言許、史事，<span class="jiazhu">推，吐雷翻。</span>曰：<span class="yinhao">「皆周堪、劉更生敎我；我關東人，何以知此！」</span>於是侍中許章白見朋。<span class="jiazhu">見，賢遍翻；下同。</span>朋出，揚言曰：<span class="yinhao">「我見言前將軍小過五，大罪一。」</span><span class="jiazhu">前將軍，謂望之也。</span>待詔華龍行汙穢，<span class="jiazhu">師古曰：華，音胡化翻。姓也。行，下孟翻。</span>欲入堪等，堪等不納，亦與朋相結。</p>
<p class="em2 strong">恭、顯令二人告望之等謀欲罷車騎將軍，疏退許、史狀，<span class="jiazhu">車騎將軍，謂史高。疏，與疎同。</span>候望之出休日，<span class="jiazhu">漢制：自三署郎以上入直禁中者，十日一出休沐。</span>令朋、龍上之。事下弘恭問狀，<span class="jiazhu">上，時掌翻。下，遐稼翻；下旣下同。</span>望之對曰：<span class="yinhao">「外戚在位多奢淫，欲以匡正國家，非爲邪也。」</span>恭、顯奏：<span class="yinhao">「望之、堪、更生朋黨相稱舉，數譖訴大臣，<span class="jiazhu">數，所角翻。</span>毀離親戚，欲以專擅權勢。爲臣不忠，誣上不道，請謁者召致廷尉。」</span>時上初卽位，不省召致廷尉爲下獄也，<span class="jiazhu">省，悉井翻，察也，悟也。</span>可其奏。後上召堪、更生，曰：<span class="yinhao">「繫獄。」</span>上大驚曰：<span class="yinhao">「非但廷尉問邪！」</span>以責恭、顯，皆叩頭謝。上曰：<span class="yinhao">「令出視事。」</span>恭、顯因使史高言：<span class="yinhao">「上新卽位，未以德化聞天下，而先驗師傅。旣下九卿、大夫獄，<span class="jiazhu">劉更生爲宗正，九卿也。周堪爲光祿大夫。聞，音問。下，遐嫁翻。</span>宜因決免。」</span>於是制詔丞相、御史：<span class="yinhao">「前將軍望之，傅朕八年，<span class="jiazhu">宣帝五鳳二年，蕭望之爲太子太傅；至黃龍元年爲八年。</span>無他罪過，今事久遠，識忘難明，<span class="jiazhu">師古曰：言不能盡記，有遺忘者，故難明。忘，巫放翻。</span>其赦望之罪，收前將軍、光祿勳印綬；及堪、更生皆免爲庶人。」</span></p>
<p class="em2 strong"><span class="yinwen">2</span>二月，丁巳，立弟竟爲清河王。<span class="jiazhu">《考異》曰：荀《紀》，<span class="yinhao">「竟」</span>作<span class="yinhao">「寬」</span>，今從《漢書》。</span></p>
<p class="em2 strong"><span class="yinwen">3</span>戊午，隴西地震，敗城郭、屋室，壓殺人衆。<span class="jiazhu">敗，補邁翻。《考異》曰：《劉向傳》云：<span class="yinhao">「三月，地大震。」</span>今從《元紀》。</span></p>
<p class="em2 strong"><span class="yinwen">4</span>三月，立廣陵厲王子霸爲王。<span class="jiazhu">宣帝五鳳四年，廣陵厲王胥以罪自殺，國除。今復立其子。</span></p>
<p class="em2 strong"><span class="yinwen">5</span>詔罷黃門乘輿狗馬，<span class="jiazhu">師古曰：黃門，近署也，故親幸之物屬焉。《百官表》：黃門寺，屬少府。乘，繩證翻。</span>水衡禁囿、<span class="jiazhu">《百官表》：水衡都尉屬官有禁圃等九官令、丞。</span>宜春下苑、<span class="jiazhu">孟康曰：宜春，宮名也，在杜縣東。晉灼曰：《史記》云：葬二世杜南宜春苑中。師古曰：宜春下苑，卽今京城東南隅曲江池是。</span>少府佽飛外池、<span class="jiazhu">《百官表》：少府屬官有左弋十二官令、丞。武帝太初元年，更名左弋爲佽飛。佽飛，掌弋射，有九丞、兩尉。如淳曰：佽飛，具矰繳以射鳧鴈，給祭祀，是故有池也。佽飛，荊人，入水斬蛟，勇士也，故以名官。佽，音次。</span>嚴籞池田<span class="jiazhu">蘇林曰：嚴飾池上之屋及其地也。晉灼曰：嚴籞，射苑也。許愼曰：嚴，弋射所蔽也。池田，苑中田也。師古曰：晉說是也。</span>假與貧民。又詔赦天下，舉茂材異等、直言極諫之士。</p>
<p class="em2 strong"><span class="yinwen">6</span>夏，四月，<span class="jiaozhusup">【章：乙十一行本「月」下有「丁巳」二字；孔本同；張校同；傳校同。】</span>立子驁爲皇太子。<span class="jiazhu">驁，五到翻。</span>待詔鄭朋薦太原太守張敞，先帝名臣，宜傅輔皇太子。上以問蕭望之，望之以爲敞能吏，任治煩亂，材輕，非師傅之器。<span class="jiazhu">《敞傳》云：敞無威儀，罷朝會過，走馬章臺街，使御吏驅，自以便面拊馬；又爲婦畫眉。所謂材輕也。任，音壬。治，直之翻。</span>天子使使者徵敞，欲以爲左馮翊，會病卒。</p>
<p class="em2 strong"><span class="yinwen">7</span>詔賜蕭望之爵關內侯，給事中，朝朔望。<span class="jiazhu">朝，直遙翻。《考異》曰：《元紀》，此詔在今冬。按《劉向傳》云：<span class="yinhao">「前弘恭奏望之等獄決；三月，地大震。」</span>然則望之等黜免，在今春地震前也。又曰：<span class="yinhao">「夏，客星見昴、卷舌間。上感悟，下詔賜望之爵關內侯。」</span>《望之傳》曰：<span class="yinhao">「後數月，賜望之爵關內侯。」</span>蓋《紀》見望之死在十二月，因置此詔於彼上耳。</span></p>
<p class="em2 strong"><span class="yinwen">8</span>關東饑，齊地人相食。</p>
<p class="em2 strong"><span class="yinwen">9</span>秋，七月，己酉，地復震。<span class="jiazhu">復，扶又翻；下同。《考異》曰：《劉向傳》曰：<span class="yinhao">「冬，地復震。」</span>《元紀》，此月詔曰：<span class="yinhao">「一年中地再動。」</span>《漢紀》在七月己酉。今從之。</span></p>
<p class="em2 strong"><span class="yinwen">10</span>上復徵周堪、劉更生，欲以爲諫大夫；弘恭、石顯白，皆以爲中郎。<span class="jiazhu">《百官表》：諫大夫，秩比八百石；中郎，秩比六百石：並屬光祿勳。</span></p>
<p class="em2 strong">上器重蕭望之不已，欲倚以爲相；<span class="jiazhu">相，息亮翻。</span>恭、顯及許、史兄弟、侍中、諸曹皆側目於望之等。更生乃使其外親上變事，<span class="jiazhu">外親，謂母黨也。上，時掌翻；下同。</span>言<span class="yinhao">「地震殆爲恭等，不爲三獨夫動。<span class="jiazhu">應劭曰：三獨夫，謂蕭望之、周堪及向。師古曰：獨夫，猶言匹夫也。殆，近也。爲，于僞翻。</span>臣愚以爲宜退恭、顯以章蔽善之罰，<span class="jiazhu">師古曰：章，明也。</span>進望之等以通賢者之路，如此，則太平之門開，災異之原塞矣。」</span><span class="jiazhu">塞，悉則翻；下同。</span>書奏，恭、顯疑其更生所爲，白請考姦詐，辭果服；遂逮更生繫獄，免爲庶人。</p>
<p class="em2 strong">會望之子散騎、中郎伋亦上書訟望之前事，<span class="jiazhu">散騎、中郎者，本爲中郎而加散騎官也。</span>事下有司，復奏：<span class="yinhao">「望之前所坐明白，無譖訴者，<span class="jiazhu">師古曰：言望之自有罪，非人讒譖而訴之也。下，遐稼翻。復，扶又翻；下同。</span>而敎子上書，稱引亡辜之詩，<span class="jiazhu">史不載伋書，不知其所稱引者何詩。《詩·變雅》云：無罪無辜，讒口嗷嗷。豈伋所引者卽此詩乎！亡，古無字通。</span>失大臣體，不敬；請逮捕。」</span>弘恭、石顯等知望之素高節，不詘辱，<span class="jiazhu">詘，與屈同。</span>建白：<span class="yinhao">「望之前幸得不坐，復賜爵邑，不悔過服罪，深懷怨望，敎子上書，歸非於上，<span class="jiazhu">師古曰：言歸惡於天子也。</span>自以託師傅，終必不坐，<span class="jiazhu">師古曰：言恃舊恩，自謂終無罪坐，懷此心。</span>非頗屈望之於牢獄，塞其怏怏心，則聖朝無以施恩厚！」</span>上曰：<span class="yinhao">「蕭太傅素剛，安肯就吏！」</span>顯等曰：<span class="yinhao">「人命至重，<span class="jiazhu">言人所重者性命也。</span>望之所坐，語言薄罪，<span class="jiazhu">旣以語言爲薄罪，則不當下吏。孝元於此，不能破恭、顯之姦，可謂不明矣。</span>必無所憂。」</span>上乃可其奏。冬，十二月，顯等封詔以付謁者，敕令召望之手付。因令太常急發執金吾車騎馳圍其第。<span class="jiazhu">太常，掌諸陵縣。執金吾，掌徼循京師。蕭望之時居杜陵，故令太常發執金吾車騎往圍其第以恐脅之，速其自盡也。</span>使者至，召望之。望之以問門下生魯國朱雲，雲者，好節士，<span class="jiazhu">好，呼到翻。</span>勸望之自裁。<span class="jiazhu">自裁，猶自殺也。</span>於是望之仰天歎曰：<span class="yinhao">「吾嘗備位將相，年踰六十矣，老入牢獄，苟求生活，不亦鄙乎！」</span>字謂雲曰：<span class="yinhao">「游，<span class="jiazhu">師古曰：朱雲，字游，呼其字。</span>趣和藥來，<span class="jiazhu">趣，讀曰促。和，戶臥翻。</span>無久留我死！」</span>遂<span class="jiaozhusup">【章：乙十一行本「遂」作「竟」；傳校同。】</span>飲鴆自殺。<span class="jiazhu">果墮恭、顯計中。</span>天子聞之驚，拊手曰：<span class="yinhao">「曩固疑其不就牢獄，果然殺吾賢傅！」</span>是時，太官方上晝食，<span class="jiazhu">上，時掌翻。</span>上乃卻食，爲之涕泣，哀動左右。<span class="jiazhu">《詩》云：啜其泣矣，何嗟及矣。爲，于僞翻。</span>於是召顯等責問；以議不詳，<span class="jiazhu">師古曰：詳，審也。</span>皆免冠謝，良久然後已。上追念望之不忘，每歲時遣使者祠祭望之冢，終帝之世。<span class="jiazhu">平曰墓；封曰墓；封曰冢；高曰墳。</span></p>
<p class="margin2">臣光曰：甚矣孝元之爲君，易欺而難悟也！<span class="jiazhu">易，以豉翻。</span>夫恭、顯之譖訴望之，其邪說詭計，誠有所不能辨也。至於始疑望之不肯就獄，恭、顯以爲必無憂，已而果自殺，則恭、顯之欺亦明矣。在中智之君，孰不感動奮發以厎邪臣之罰！<span class="jiazhu">厎，致也。</span>孝元則不然。雖涕泣不食以傷望之，而終不能誅恭、顯，纔得其免冠謝而已。如此，則姦臣安所懲乎！是使恭、顯得肆其邪心而無復忌憚者也。<span class="jiazhu">復，扶又翻。</span></p>
<p class="em2 strong"><span class="yinwen">11</span>是歲，弘恭病死，石顯爲中書令。</p>
<p class="em2 strong"><span class="yinwen">12</span>初，武帝滅南越，開置珠厓、儋耳郡，<span class="jiazhu">事見二十卷武帝元鼎六年。儋，丁甘翻。</span>在海中洲上；<span class="jiazhu">師古曰：居海中之洲也。水中可居者曰洲。</span>吏卒皆中國人，多侵陵之。其民亦暴惡，自以阻絕，數犯吏禁，<span class="jiazhu">數，所角翻。</span>率數年壹反，殺吏；漢輒發兵擊定之。二十餘年間，凡六反。<span class="jiazhu">據《賈捐之傳》：自初爲郡，至昭帝始元元年，二十餘年間，凡六反。</span>至宣帝時，又再反。<span class="jiazhu">始元五年，罷儋耳郡，幷屬珠厓。至宣帝神爵三年，珠厓三縣反。後七年，甘露元年，九縣復反。</span>上卽位之明年，珠厓山南縣反，發兵擊之。諸縣更叛，連年不定。<span class="jiazhu">海中洲上，以黎母山爲主，環山列置諸縣。山南縣蓋置於黎母之南也。師古曰：更，音工衡翻。</span>上博謀於羣臣，欲大發軍。待詔賈捐之曰：<span class="jiazhu">捐之時待詔金馬門。</span><span class="yinhao">「臣聞堯、舜、禹之聖德，地方不過數千里，西被流沙，東漸于海，朔南曁聲敎，<span class="jiazhu">師古曰：此引《禹貢》之辭。漸，入也；一曰浸也。朔，北方也。曁，及也。被，皮義翻。漸，子廉翻。</span>言欲與聲敎則治之，不欲與者不強治也。<span class="jiazhu">與，讀曰豫。治，直之翻。強，其兩翻。</span>故君臣歌德，<span class="jiazhu">師古曰：言皆有德可歌頌。</span>含氣之物各得其宜。武丁、成王，殷、周之大仁也，然地東不過江、黃，<span class="jiazhu">杜預曰：江國，在汝南安陽縣。黃國，今弋陽縣。</span>西不過氐、羌，南不過蠻荊，北不過朔方，是以頌聲並作，視聽之物<span class="jiaozhusup">【章：乙十一行本「物」作「類」；孔本同；張校同。】</span>咸樂其生，<span class="jiazhu">樂，音洛。</span>越裳氏重九譯而獻，此非兵革之所能致也。<span class="jiazhu">晉灼曰：遠國使來，因九譯言語乃通也。張晏曰：越不著衣裳，慕中國化，遣譯來著衣裳，故曰越裳也。師古曰：越裳自是國名，非以襲衣裳始爲稱號也。王充《論衡》作<span class="yinhao">「越嘗」</span>，此則不作衣裳之字明矣。《晉志》曰：吳孫晧置九德郡，卽周時越裳氏地。</span>以至于秦，興兵遠攻，貪外虛內而天下潰畔。孝文皇帝偃武行文，當此之時，斷獄數百，賦役輕簡。<span class="jiazhu">斷，丁亂翻。下同。</span>孝武皇帝厲兵馬以攘四夷，天下斷獄萬數，賦煩役重，寇賊並起，軍旅數發，<span class="jiazhu">數，所角翻。</span>父戰死於前，子鬭傷於後，女子乘亭障，孤兒號於道，老母、寡婦飲泣巷哭，<span class="jiazhu">師古曰：淚流被面以入於口，故言飲泣也。巷哭者，哭於路也。號，戶刀翻。</span>是皆廓地泰大，征伐不休之故也。今關東民衆久困，流離道路。人情莫親父母，莫樂夫婦；<span class="jiazhu">樂，音洛。</span>至嫁妻、賣子，法不能禁，義不能止，此社稷之憂也。今陛下不忍悁悁之忿，<span class="jiazhu">悁，縈年翻，又吉掾翻，忿也，憂也；《詩》：中心悁悁。又急躁貌。</span>欲驅士衆擠之大海之中，<span class="jiazhu">師古曰：擠，墜也，音子詣翻，又子奚翻；余謂擠，排也，推也。</span>快心幽冥之地，非所以救助饑饉，保全元元也。《詩》云：『蠢爾蠻荊，大邦爲讎。』<span class="jiazhu">師古曰：《詩·小雅·采𦬊》之詩也。蠢，動貌也。蠻荊，荊州之蠻也。言敢與大國爲讎敵也。</span>言聖人起則後服，中國衰則先畔，自古而患之，何況乃復其南方萬里之蠻乎！<span class="jiazhu">言珠厓又在蠻荊之南，去京師萬里。復，扶又翻。</span>駱越之人，<span class="jiazhu">南越王尉佗以兵威役屬西甌駱。師古曰：西甌，卽駱越也。言西者，以別東甌也。余謂今安南之地，古之駱越也。珠厓，蓋亦駱越地。宋白曰：高、貴二州，亦古駱越地。</span>父子同川而浴，相習以鼻飲，<span class="jiazhu">范成大曰：今邕管溪洞及沿海喜鼻飲。隨貧富，以銀、錫、陶器或大瓢盛水，入鹽，幷山薑汁數滴；器側有竅，施管如瓶觜，內鼻中，吸水升腦，下入喉。吸水時，含魚肉鮓一臠，故水得安流入鼻，不與氣相激。旣飲，必噫氣，謂掠腦快膈莫此若。但可飲水；或傳爲飲酒，非是。</span>與禽獸無異，本不足郡縣置也。顓顓獨居一海之中，<span class="jiazhu">師古曰：顓，與專同。專專，猶區區也；一曰：圜貌也。</span>霧露氣濕，多毒草、蟲蛇、水土之害；人未見虜，戰士自死。又非獨珠厓有珠、犀、瑇瑁也。<span class="jiazhu">海中有珠池。珠母者，蚌也。採珠必蜑丁，皆居海艇中，以大舶環池採珠；以石懸大絚，別以小繩繫蜑［丁］腰，沒水取珠。氣迫則撼繩，繩動，舶人覺，乃絞取，人緣大絚上。然而死於採珠者亦多矣，此我太祖皇帝所以罷劉氏媚川都也。師古曰：犀狀如牛，頭如猪，而四足類象；黑色；一角當額前，鼻上又有小角。劉欣明《交州記》曰：犀，其毛如豕，蹄有三甲，頭如馬；有三角，鼻上角短，額上、頭上角長。《異物志》曰：角中特有光耀，白理如綫，自本達末，則爲通天犀。《抱朴子》曰：通天犀有白理如綫者，以盛米，雞卽駭矣。其眞者，刻爲魚，銜入水，水開三尺。《本草圖經》曰：犀，出永昌山谷及益州，今出南海者爲上。郭璞《爾雅註》曰：犀三角，一在頂上，一在額上，一在鼻上。鼻上者，卽食角，小而不橢。瑇瑁，如龜，其甲相覆而生，若甲然；甲上有斑文。瑇，音代。瑁，音妹。</span>棄之不足惜，不擊不損威。其民譬猶魚鼈，何足貪也！臣竊以往者羌軍言之，<span class="jiazhu">此蓋指宣帝神爵元年羌反時。</span>暴師曾未一年，兵出不踰千里，費四十餘萬萬；大司農錢盡，乃以少府禁錢續之。<span class="jiazhu">《續漢志》：大司農掌諸錢、穀、金、帛、諸貨幣。邊郡諸官請調度者，皆爲報給，損多益寡，取相給足。《百官表》：少府，掌山林池澤之稅，以給共養。應劭《註》曰：名曰禁錢，以給私養，自別爲藏。少者，小也。故稱少府。師古曰：大司農，供軍國之用；少府，以養天子也。</span>夫一隅爲不善，費尙如此，況於勞師遠攻，亡士毋功乎！<span class="jiazhu">毋，與無同。</span>求之往古則不合，施之當今又不便，臣愚以爲非冠帶之國，《禹貢》所及，《春秋》所治，皆可且無以爲。<span class="jiazhu">師古曰：爲，猶用也。治，直之翻。</span>願遂棄珠厓，專用恤關東爲憂！」</span>上以問丞相、御史。御史大夫陳萬年以爲當擊；丞相于定國以爲：<span class="yinhao">「前日興兵擊之連年，護軍都尉、校尉及丞凡十一人，還者二人，卒士及轉輸死者萬人以上，費用三萬萬餘，尙未能盡降。<span class="jiazhu">降，戶江翻。</span>今關東困乏，民難搖動，捐之議是。」</span>上從之。捐之，賈誼曾孫也。</p>
<p class="strong"><span class="section" id="title-5"><span data-head-description="漢元帝初元" data-head-level="h4" data-head-title="初元三年">三年</span></span><span class="biaozhusup" data-rel="">（乙亥、前四六年）</span></p>
<p class="em2 strong"><span class="yinwen">1</span>春，詔曰：<span class="yinhao">「珠厓虜殺吏民，背畔爲逆。<span class="jiazhu">北，蒲妹翻。</span>今廷議者或言可擊，或言可守，或欲棄之，其指各殊。朕日夜惟思議者之言，羞威不行，則欲誅之；狐疑辟難，則守屯田；<span class="jiazhu">師古曰：辟，讀曰避；下同。欲屯田與之相守，以待其敝。</span>通乎時變，則憂萬民。夫萬民之饑餓與遠蠻之不討，危孰大焉？且宗廟之祭，凶年不備，<span class="jiazhu">《王制》：冢宰制國用，視年之豐耗，祭用數之仂。鄭氏曰：算今年一歲經用之數，用其什一。夫以凶年之入，制經用之什一以供祭，則宗廟之禮宜有不備者矣。</span>況乎辟不嫌之辱哉！<span class="jiazhu"><span class="yinhao">「嫌」</span>，當讀作<span class="yinhao">「慊」</span>。慊之爲言厭也，意自足也。</span>今關東大困，倉庫空虛，無以相贍，又以動兵，非特勞民，凶年隨之。其罷珠厓郡，民有慕義欲內屬，便處之；<span class="jiazhu">師古曰：欲有來入內郡者，所至之處卽安置之。余謂便處者，各隨其所便而處之也。處，昌呂翻。</span>不欲，勿強。」</span><span class="jiazhu">強，其兩翻。</span></p>
<p class="em2 strong"><span class="yinwen">2</span>夏，四月，乙未晦，茂陵白鶴館災；赦天下。</p>
<p class="em2 strong"><span class="yinwen">3</span>夏，旱。</p>
<p class="em2 strong"><span class="yinwen">4</span>立長沙煬王弟宗爲王。<span class="jiazhu">長沙煬王旦，定王發之玄孫，初元元年薨，無後；今立其弟紹封。鄭氏曰：煬，音供養之養。《諡法》：好內遠禮曰煬；去禮遠衆曰煬。</span></p>
<p class="em2 strong"><span class="yinwen">5</span>長信少府貢禹上言：<span class="yinhao">「諸離宮及長樂宮衞，可減其太半以寬繇役。」</span><span class="jiazhu">繇，讀曰傜。</span>六月，詔曰：<span class="yinhao">「朕惟烝庶之饑寒，<span class="jiazhu">烝，衆也。</span>遠離父母妻子，<span class="jiazhu">離，力智翻。</span>勞於非業之作，<span class="jiazhu">師古曰：不急之事，故云非業也。</span>衞於不居之宮，恐非所以佐陰陽之道也。其罷甘泉、建章宮衞，令就農。百官各省費。<span class="jiazhu">師古曰：費用之物務減省。</span>條奏，毋有所諱。」</span></p>
<p class="em2 strong"><span class="yinwen">6</span>是歲，上復擢周堪爲光祿勳。<span class="jiazhu">復，扶又翻。</span>堪弟子張猛爲光祿大夫、給事中，大見信任。<span class="jiazhu">猛，張騫孫也。</span></p>
<p class="strong"><span class="section" id="title-6"><span data-head-description="漢元帝初元" data-head-level="h4" data-head-title="初元四年">四年</span></span><span class="biaozhusup" data-rel="">（丙子、前四五年）</span></p>
<p class="em2 strong"><span class="yinwen">1</span>春，正月，上行幸甘泉，郊泰畤。<span class="jiazhu">畤，音止；下同。</span>三月，行幸河東，祠后土；赦汾陰徒。<span class="jiazhu">徒，有罪居作者。</span></p>
<p class="strong"><span class="section" id="title-7"><span data-head-description="漢元帝初元" data-head-level="h4" data-head-title="初元五年">五年</span></span><span class="biaozhusup" data-rel="">（丁丑、前四四年）</span></p>
<p class="em2 strong"><span class="yinwen">1</span>春，正月，以周子南君爲周承休侯。<span class="jiazhu">文穎曰：姓姬，名延；其祖父姬嘉，本周後，武帝元鼎四年封爲周子南君，奉周祀。師古曰：承休侯國，在潁川郡。</span></p>
<p class="em2 strong"><span class="yinwen">2</span>上<span class="jiaozhusup">【章：乙十一行本「上」上有「三月」二字；孔本同；張校同；退齋校同；傳校同。】</span>行幸雍，<span class="jiazhu">雍，於用翻。</span>祠五畤。<span class="jiazhu">畤，音止。</span></p>
<p class="em2 strong"><span class="yinwen">3</span>夏，四月，有星孛于參。<span class="jiazhu">孛，蒲內翻。《天文志》：參爲白虎，三星直者是爲衡石；下有三星銳，曰罰，爲斬艾事；其外四星，左右肩、股也。參，所今翻。</span></p>
<p class="em2 strong"><span class="yinwen">4</span>上用諸儒貢禹等之言，詔太官毋日殺，<span class="jiazhu">師古曰：不得日日宰殺。</span>所具各減半；<span class="jiazhu">師古曰：食具也。</span>乘輿秣馬，無乏正事而已。<span class="jiazhu">師古曰：秣，養馬以粟秣食之也。正事，謂駕供祭祀、蒐狩之事，非游田者也。乘，繩證翻。秣，音末。</span>罷角抵、上林宮館希御幸者、<span class="jiazhu">角抵，見二十一卷武帝元封三年。</span>齊三服官、北假田官、<span class="jiazhu">李斐曰：主假賃見官田與民，收其假稅也，故置田農之官。晉灼曰：《匈奴傳》：秦始皇渡河，據陽山、北假中。《王莽傳》：五原、北假，膏壤殖穀。北假，地名。師古曰：晉說是也。酈道元曰：自高闕以東，夾山帶河，陽山以西，皆北假也。</span>鹽鐵官、常平倉。<span class="jiazhu">武帝置鹽鐵官。宣帝置常平倉。</span>博士弟子毋置員，以廣學者；<span class="jiazhu">武帝爲博士官置弟子五十人。昭帝增弟子員滿百人。宣帝末，增倍之。令［今］不限員數以廣學者。後數年，以用度不足，更爲設員千人。</span>令民有能通一經者，皆復。<span class="jiazhu">復，方目翻。</span>省刑罰七十餘事。</p>
<p class="em2 strong"><span class="yinwen">5</span>陳萬年卒。六月，辛酉，長信少府貢禹爲御史大夫。禹前後言得失書數十上，<span class="jiazhu">上，時掌翻。</span>上嘉其質直，多采用之。</p>
<p class="em2 strong"><span class="yinwen">6</span>匈奴郅支單于自以道遠，又怨漢擁護呼韓邪而不助己，困辱漢使者江乃始等；遣使奉獻，因求侍子。<span class="jiazhu">郅支遣子入侍，見上卷宣帝甘露元年。</span>漢議遣衞司馬谷吉送之，<span class="jiazhu">谷，姓也。</span>御史大夫貢禹、博士東海匡衡以爲：<span class="yinhao">「郅支單于鄕化未醇，<span class="jiazhu">師古曰：不雜曰醇。醇，壹也，厚也。鄕，讀曰嚮；下同。</span>所在絕遠，宜令使者送其子，至塞而還。」</span><span class="jiazhu">還，從宣翻，又如字。</span>吉上書言：<span class="yinhao">「中國與夷狄有羈縻不絕之義，今旣養全其子十年，德澤甚厚，空絕而不送，近從塞還，示棄捐不畜，<span class="jiazhu">畜，許六翻。</span>使無鄕從之心，<span class="jiazhu">師古曰：鄕從，謂嚮化而從命也。</span>棄前恩，立後怨，不便！議者見前江乃始無應敵之數，智勇俱困，以致恥辱，卽豫爲臣憂。臣幸得建強漢之節，承明聖之詔，宣諭厚恩，不宜敢桀。<span class="jiazhu">師古曰：言郅支畏威，當不敢桀猾也。</span>若懷禽獸心，加無道於臣，則單于長嬰大罪，<span class="jiazhu">師古曰：嬰，猶帶也。</span>必遁逃遠舍，<span class="jiazhu">師古曰：舍，止也。</span>不敢近邊。<span class="jiazhu">近，其靳翻。</span>沒一使以安百姓，國之計，臣之願也。願送至庭。」</span><span class="jiazhu">郅支單于庭也。</span>上許焉。旣至，郅支單于怒，竟殺吉等；<span class="jiazhu">《考異》曰：《陳湯傳》：<span class="yinhao">「初元四年，郅支求侍子。」</span>《元帝紀》：<span class="yinhao">「五年，谷吉使匈奴，不還。」</span>《湯傳》又云：<span class="yinhao">「御史大夫貢禹議吉不可遣。」</span>按禹今年六月始爲御史大夫，或者郅支以明年求侍子，而吉以五年使匈奴也！</span>自知負漢，又聞呼韓邪益強，恐見襲擊，欲遠去。會康居王數爲烏孫所困，<span class="jiazhu">數，所角翻；下同。</span>與諸翕侯計，以爲：<span class="yinhao">「匈奴大國，烏孫素服屬之。今郅支單于困阨在外，可迎置東邊，使合兵取烏孫而立之，<span class="jiazhu">師古曰：言與郅支幷力共滅烏孫，以其地立郅支，令居之也。</span>長無匈奴憂矣。」</span>卽使使至堅昆，通語郅支。<span class="jiazhu">宣帝黃龍元年，郅支都堅昆。</span>郅支素恐，又怨烏孫，<span class="jiazhu">怨烏孫事亦見上卷黃龍元年。</span>聞康居計，大說，<span class="jiazhu">說，讀曰悅。</span>遂與相結，引兵而西。郅支人衆中寒道死，餘財三千人。<span class="jiazhu">師古曰：中寒，傷於寒也。道死，死於道上也。中，竹仲翻。財，與纔同。</span>到康居，康居王以女妻郅支；郅支亦以女予康居王。<span class="jiazhu">妻，七細翻。予，讀曰與。</span>康居甚尊敬郅支，欲倚其威以脅諸國。郅支數借兵擊烏孫，深入至赤谷城，殺略民人，敺畜產去。<span class="jiazhu">師古曰：敺，與驅同。</span>烏孫不敢追，西邊空虛不居者五千里。<span class="jiazhu">《西域傳》：烏孫國，治赤谷城，西至康居蕃地五千里。若云空虛者五千里，則自赤谷以西皆不居矣。此已抵其國都，不得云西邊也。《陳湯傳》作<span class="yinhao">「且千里」</span>，當從之。</span></p>
<p class="em2 strong"><span class="yinwen">7</span>冬，十二月，丁未，貢禹卒。丁巳，長信少府薛廣德爲御史大夫。</p>
<p class="strong"><span class="section" id="title-8"><span data-head-description="漢元帝永光" data-head-level="h4" data-head-title="永光元年">永光元年</span></span><span class="biaozhusup" data-rel="">（戊寅、前四三年）</span></p>
<p class="em2 strong"><span class="yinwen">1</span>春，正月，上行幸甘泉，郊泰畤。禮畢，因留射獵。薛廣德上書曰：<span class="yinhao">「竊見關東困極，人民流離；陛下日撞亡秦之鍾，<span class="jiazhu">師古曰：撞，音丈江翻。</span>聽鄭、衞之樂，臣誠悼之。今士卒暴露，從官勞倦，<span class="jiazhu">應劭曰：從官，謂宦者及虎賁、羽林、太醫、太官是也。師古曰：從官，親近天子，常侍從者，皆是也。從，才用翻；下同。</span>願陛下亟反宮，思與百姓同憂樂，<span class="jiazhu">樂，音洛。</span>天下幸甚！」</span>上卽日還。<span class="jiazhu">還，從宣翻，又如字。</span></p>
<p class="em2 strong"><span class="yinwen">2</span>二月，詔曰：<span class="yinhao">「丞相、御史舉質樸、敦厚、遜讓、有行者，<span class="jiazhu">行，下孟翻。</span>光祿歲以此科第郎、從官。」</span><span class="jiazhu">師古曰：始令丞相、御史舉此四科人而擢用之。而見在郎及從官，又令光祿每歲依此科考校，定其第高下，用知其人賢否也。</span></p>
<p class="em2 strong"><span class="yinwen">3</span>三月，赦天下。</p>
<p class="em2 strong"><span class="yinwen">4</span>雨雪、隕霜，殺桑。<span class="jiazhu">雨，于具翻。</span></p>
<p class="em2 strong"><span class="yinwen">5</span>秋，上酎祭宗廟，出便門，<span class="jiazhu">師古曰：便門，長安城南面西頭第一門。酎，直又翻。</span>欲御樓船。薛廣德當乘輿車，免冠頓首曰：<span class="yinhao">「宜從橋。」</span>詔曰：<span class="yinhao">「大夫冠。」</span><span class="jiazhu">乘，繩證翻。《說文》：冠，絭也，所以絭髮。弁，冕之總名也。</span>廣德曰：<span class="yinhao">「陛下不聽臣，臣自刎，<span class="jiazhu">刎，扶粉翻。</span>以血汙車輪，陛下不得入廟矣！」</span><span class="jiazhu">師古曰：言不以理，終不得立廟也。一曰：以見死傷，犯於齋潔，不得入廟祠也。原父曰：一說是也。時上欲入廟。汙，烏故翻。</span>上不說。先敺光祿大夫張猛進曰：<span class="jiazhu">師古曰：先驅，導乘輿也。說，讀曰悅。敺，讀曰驅。</span><span class="yinhao">「臣聞主聖臣直。乘船危，就橋安；聖主不乘危。御史大夫言可聽！」</span>上曰：<span class="yinhao">「曉人不當如是邪！」</span><span class="jiazhu">師古曰：謂諫爭之言當如猛之詳善也。</span>乃從橋。</p>
<p class="em2 strong"><span class="yinwen">6</span>九月，隕霜殺稼，天下大饑。丞相于定國，大司馬、車騎將軍史高，御史大夫薛廣德俱以災異乞骸骨；賜安車、駟馬、黃金六十斤，罷。太子太傅韋玄成爲御史大夫。<span class="jiazhu">《考異》曰：《百官表》<span class="yinhao">「七月，癸未，大司馬高免。辛亥，韋玄成爲御史大夫。十一月，戊寅，丞相定國免。」</span>荀《紀》：<span class="yinhao">「七月，己未，高免。」</span>《薛廣德傳》：<span class="yinhao">「酎祭後月餘，以歲惡民流，乞骸骨，罷。廣德爲御史大夫，凡十月，免。」</span>月日參差，未知孰是，故皆沒不書。</span>廣德歸，縣其安車，以傳示子孫爲榮。<span class="jiazhu">師古曰：縣其所賜安車，以示榮幸也。致仕縣車，蓋亦古法。韋孟詩：<span class="yinhao">「縣車之義，以洎小臣，」</span>是也。貢父曰：致仕縣車，言休息不出也。故韋孟及薛廣德自縣其安車也。縣，讀曰懸。</span></p>
<p class="em2 strong"><span class="yinwen">7</span>帝之爲太子也，從太中大夫孔霸受《尙書》；及卽位，賜霸爵關內侯，號褒成君，<span class="jiazhu">如淳曰：爲帝師，敎令成就，故曰褒成君。</span>給事中。上欲致霸相位，霸爲人謙退，不好權勢，<span class="jiazhu">好，呼到翻。</span>常稱<span class="yinhao">「爵位泰過，何德以堪之！」</span>御史大夫屢缺，上輒欲用霸；霸讓位，自陳至于再三。上深知其至誠，乃弗用。以是敬之，賞賜甚厚。</p>
<p class="em2 strong"><span class="yinwen">8</span>戊子，侍中、衞尉王接爲大司馬、車騎將軍。<span class="jiazhu">接，平昌侯王無故之子。</span></p>
<p class="em2 strong"><span class="yinwen">9</span>石顯憚周堪、張猛等，數譖毀之。<span class="jiazhu">數，所角翻。</span>劉更生懼其傾危，上書曰：<span class="yinhao">「臣聞舜命九官，<span class="jiazhu">師古曰：《尙書》，禹作司空，棄后稷，契司徒，皋陶作士，垂共工，益朕虞，伯夷秩宗，夔典樂，龍納言，凡九官也。</span>濟濟相讓，和之至也。<span class="jiazhu">濟，子禮翻。</span>衆臣和於朝則萬物和於野，故簫《韶》九成，鳳皇來儀。<span class="jiazhu">師古曰：《韶》，舜樂名。舉簫管之屬，示其備也。於《韶》樂九奏，則鳳皇見其容儀，言感至和也。</span>至周幽、厲之際，<span class="jiazhu">師古曰：厲王，夷王之子。厲王生宣王；宣王生幽王。</span>朝廷不和，轉相非怨，則日月薄食，水泉沸騰，山谷易處，<span class="jiazhu">師古曰：薄，迫也；謂被掩迫也。沸，涌出也。騰，乘也。言百川沸涌而相乘陵，山頂隆高而盡崩壞，陵谷易處。</span>霜降失節。<span class="jiazhu">謂正月繁霜也。正月，夏之四月，正陽之月也。</span>由此觀之，和氣致祥，乖氣致異，祥多者其國安，異衆者其國危，天地之常經，古今之通義也。今陛下開三代之業，招文學之士，優游寬容，使得並進。今賢不肖渾殽，<span class="jiazhu">師古曰：言雜亂也。渾，音胡本翻。</span>白黑不分，邪正雜糅，<span class="jiazhu">師古曰：糅，和也，音汝救翻。</span>忠讒並進；章交公車，人滿北軍，<span class="jiazhu">如淳曰：《漢儀注》，中壘校尉，主北軍壘門內。尉一人，主上書者獄。上章於公車，有不如法者，以付北軍尉；北軍尉以法治之。楊惲上書，遂幽北闕。北闕，公車所在。</span>朝臣舛午，膠戾乖剌，<span class="jiazhu">師古曰：言志意不和，各相違背。午，音五故翻。剌，音來曷翻。</span>更相讒愬，轉相是非，<span class="jiazhu">更，工衡翻。</span>所以營惑耳目，感移心意，不可勝載，<span class="jiazhu">師古曰：言其誣罔天子也。營，謂回繞之。勝，音升；下同。</span>分曹爲黨，<span class="jiazhu">師古曰：曹，輩也。</span>往往羣朋將同心以陷正臣。正臣進者，治之表也；正臣陷者，亂之機也；乘治亂之機，未知孰任，而災異數見，<span class="jiazhu">治，直吏翻。數，所角翻。見，賢遍翻。</span>此臣所以寒心者也。初元以來六年矣，按《春秋》六年之中，災異未有稠如今者也。<span class="jiazhu">師古曰：稠，多也，音直流翻。</span>原其所以然者，由讒邪並進也；讒邪之所以並進者，由上多疑心，旣已用賢人而行善政，如或譖之，則賢人退而善政還矣。<span class="jiazhu">師古曰：還，謂收還也。</span>夫執狐疑之心者，來讒賊之口；持不斷之意者，開羣枉之門；<span class="jiazhu">斷，丁亂翻。</span>讒邪進則衆賢退，羣枉盛則正士消。故《易》有《否》、《泰》，<span class="jiazhu">師古曰：否，音皮鄙翻。</span>小人道長，君子道消，則政日亂；君子道長，小人道消，則政日治。<span class="jiazhu">長，知兩翻。治，直吏翻；下同。</span>昔者鯀、共工、驩兜與舜、禹雜處堯朝，<span class="jiazhu">師古曰：鯀，崇伯之名，卽檮杌也。共工，少皞氏之後，卽窮奇也。驩兜，帝鴻氏之後，卽渾敦也。鯀，音工本翻。共，音恭。驩，音火官翻。處，昌呂翻。</span>周公與管、蔡並居周位，當是時，迭進相毀，<span class="jiazhu">師古曰：迭，互也，音大結翻。</span>流言相謗，豈可勝道哉！<span class="jiazhu">勝，音升。</span>帝堯、成王能賢舜、禹、周公而消共工、管、蔡，故以大治，榮華至今。孔子與季、孟偕仕於魯，<span class="jiazhu">師古曰：季、孟，謂季孫、孟孫，皆桓公之後，代執國權而卑公室。余謂季孫、孟孫，季、孟之通稱。與孔子偕仕者，季孫斯、孟孫何忌也。</span>李斯與叔孫俱宦於秦，<span class="jiazhu">師古曰：叔孫者，叔孫通也。</span>定公、始皇賢季、孟、李斯而消孔子、叔孫，故以大亂，汙辱至今。故治亂榮辱之端，在所信任；信任旣賢，在於堅固而不移。《詩》云：『我心匪石，不可轉也。』<span class="jiazhu">師古曰：此《邶·柏舟》之詩也。言石性雖堅，尙可移轉；己志須確，執德不傾，過於石也。</span>言守善篤也。《易》曰：『渙汗其大號。』<span class="jiazhu">師古曰：此《易·渙卦》九五《爻辭》也。言王者渙然大發號令，如汗之出也。</span>言號令如汗，汗出而不反者也。今出善令未能踰時而反，<span class="jiazhu">師古曰：踰時，三月也。</span>是反汗也；用賢未能三旬而退，是轉石也。《論語》曰：『見不善如探湯。』<span class="jiazhu">師古曰：《論語》載孔子之言。探湯，言其除難無所避也。探，吐南翻。</span>今二府奏佞讇不當在位，<span class="jiazhu">師古曰：讇，古諂字。</span>歷年而不去，故出令則如反汗，用賢則如轉石，去佞則如拔山，<span class="jiazhu">去，羌呂翻。</span>如此，望陰陽之調，不亦難乎！是以羣小窺見間隙，<span class="jiazhu">間，古莧翻。</span>緣飾文字，巧言醜詆，<span class="jiazhu">師古曰：詆，毀也，辱也，音丁禮翻。</span>流言、飛文譁於民間。<span class="jiazhu">放言於外以誣人，曰流言。孔穎達曰：流，謂水流。造作虛語，使人傳之，如水之流然，故謂之流言。爲飛書以詆毀，若今之匿名書，曰飛文。師古曰：譁，讙也，音火瓜翻。</span>故《詩》云：『憂心悄悄，慍於羣小。』<span class="jiazhu">師古曰：《邶·柏舟》言仁人不遇之詩。悄悄，憂貌。慍，怒也。悄，音千小翻。慍，於問翻。</span>小人成羣，誠足慍也。昔孔子與顏淵、子貢更相稱譽，不爲朋黨；<span class="jiazhu">師古曰：事具見《論語》。更，工衡翻。譽，音余。</span>禹、稷與皋陶傳相汲引，不爲比周；<span class="jiazhu">師古曰：事見《尙書》。傳，柱戀翻，遞也。比，頻寐翻。</span>何則？忠於爲國，無邪心也。今佞邪與賢臣並交戟之內，<span class="jiazhu">師古曰：交戟，謂宿衞者。</span>合黨共謀，違善依惡，歙歙訿訿，<span class="jiazhu">《詩·小旻》：<span class="yinhao">「歙歙訿訿。」</span>毛氏《註》曰：潝潝然患其上，訿訿然思不稱于上。《爾雅》云：潝潝訿訿，莫供職也。《韓詩》云：不善之貌。歙，與潝同，許急翻。訿，音紫。</span>數設危險之言，<span class="jiazhu">數，所角翻。</span>欲以傾移主上，如忽然用之，此天地之所以先戒，災異之所以重至者也。<span class="jiazhu">師古曰：重，音直用翻。</span>自古明聖未有無誅而治者也，故舜有四放之罰，<span class="jiazhu">師古曰：謂舜流共工于幽州，放驩兜于崇山，竄三曲于三危，殛鯀于羽山。</span>孔子有兩觀之誅，<span class="jiazhu">應劭曰：少正卯，姦人之雄，故孔子爲司寇七日，誅之於兩觀之下。師古曰：兩觀，謂闕也。觀，古玩翻。</span>然後聖化可得而行也。今以陛下明知，<span class="jiazhu">知，讀曰智。</span>誠深思天地之心，覽《否》、《泰》之卦，歷周、唐之所進以爲法，原秦、魯之所消以爲戒，<span class="jiazhu">師古曰：歷，謂歷觀之。原，謂思其本也。周，成王；唐，唐堯。</span>考祥應之福，災<span class="jiaozhusup">【章：乙十一行本「災」上有「省」字；張校同。】</span>異之禍，以揆當世之變，放遠佞邪之黨，壞散險詖之聚，<span class="jiazhu">遠，于願翻。壞，音怪。師古曰：揆，度也。險言曰詖。詖，彼義翻。</span>杜閉羣枉之門，廣開衆正之路，決斷狐疑，分別猶豫，<span class="jiazhu">斷，丁亂翻。別，彼列翻。</span>使是非炳然可知，則百異消滅而衆祥並至，太平之基，萬世之利也。」</span>顯見其書，愈與許、史比而怨更生等。<span class="jiazhu">比，毗至翻；下同。</span></p>
<p class="em2 strong">是歲，夏寒，日青無光，顯及許、史皆言堪、猛用事之咎。上內重堪，又患衆口之寖潤，<span class="jiazhu">鄭氏曰：譖人之言如水之浸潤，漸以成之。孔子曰：浸潤之譖不行焉，可謂明也已矣。</span>無所取信。時長安令楊興以材能幸，常稱譽堪，<span class="jiazhu">譽，音余；下同。</span>上欲以爲助，乃見問興：<span class="yinhao">「朝臣齗齗不可光祿勳，何邪？」</span><span class="jiazhu">師古曰：齗齗，忿疾之意也。齗，音牛斤翻。</span>興者，傾巧士，謂上疑堪，因順指曰：<span class="yinhao">「堪非獨不可於朝廷，自州里亦不可也！<span class="jiazhu">《周禮》：五黨爲州，五家爲鄰，五鄰爲里。漢人謂同州鄕而居者爲州里。</span>臣見衆人聞堪與劉更生等謀毀骨肉，以爲當誅；故臣前書言堪不可誅傷，爲國養恩也。」</span><span class="jiazhu">爲，于僞翻；下同。</span>上曰：<span class="yinhao">「然此何罪而誅？今宜柰何？」</span>興曰：<span class="yinhao">「臣愚以爲可賜爵關內侯，食邑三百戶，勿令典事。明主不失師傅之恩，此最策之得者也。」</span>上於是疑之。</p>
<p class="em2 strong">司隸校尉琅邪諸葛豐<span class="jiazhu">《姓譜》：葛氏，先本琅邪諸縣人，徙陽都；時人本其先之所居，謂之諸葛氏。《風俗通》云：葛嬰爲陳涉將，有功而誅，孝文錄其後，封諸縣侯，因幷氏焉。</span>始以剛直特立著名於朝，數侵犯貴戚，<span class="jiazhu">數，所角翻；下同。</span>在位者多言其短；後坐春夏繫治人，<span class="jiazhu">春、夏，生長之時，故仲春省囹圄，去桎梏，毋肆掠，止獄訟；仲夏挺重囚，益其食。春夏而繫治人，爲不順天時。</span>徙城門校尉。豐於是上書告堪、猛罪。上不直豐，乃制詔御史：<span class="yinhao">「城門校尉豐，前與光祿勳堪、光祿大夫猛在朝之時，數稱言堪、猛之美。豐前爲司隸校尉，不順四時，修法度，專作苛暴以獲虛威；朕不忍下吏，<span class="jiazhu">下，遐稼翻。</span>以爲城門校尉。<span class="jiazhu">《百官表》：城門校尉，掌京師十二城門屯兵。</span>不內省諸己，<span class="jiazhu">省，悉景翻。</span>而反怨堪、猛以求報舉，<span class="jiazhu">師古曰：言舉其事以報怨。</span>告按無證之辭，暴揚難驗之罪，毀譽恣意，不顧前言，<span class="jiazhu">師古曰：前言，謂譽堪、猛之美；今乃更言其短，是不顧也。譽，音余；下同。</span>不信之大也。朕憐豐之耆老，不忍加刑，其免爲庶人！」</span>又曰：<span class="yinhao">「豐言堪、猛貞信不立，朕閔而不治，又惜其材能未有所効，其左遷堪爲河東太守，猛槐里令。」</span><span class="jiazhu">槐里，周之犬丘，秦曰廢丘；高帝二年改曰槐里，屬右扶風。</span></p>
<p class="margin2">臣光曰：諸葛豐之於堪、猛，前譽而後毀，其志非爲朝廷進善而去姦也，<span class="jiazhu">去，羌呂翻。</span>欲比周求進而已矣；斯亦鄭朋、楊興之流，烏在其爲剛直哉！人君者，察美惡，辨是非，賞以勸善，罰以懲姦，所以爲治也。<span class="jiazhu">治，直吏翻。</span>使豐言得實，則豐不當黜；若其誣罔，則堪、猛何辜焉！今兩責而俱棄之，則美惡、是非果安在哉！</p>
<p class="em2 strong"><span class="yinwen">10</span>賈捐之與楊興善。捐之數短石顯，<span class="jiazhu">師古曰：談說其長短。余謂此言數陳其短耳。數，所角翻。</span>以故不得官，稀復進見；<span class="jiazhu">復，扶又翻；下同。見，賢遍翻。</span>興新以材能得幸。捐之謂興曰：<span class="yinhao">「京兆尹缺，<span class="jiazhu">按《百官表》：初元四年，京兆尹成。永光四年，光祿大夫琅邪張譚爲京兆尹；四年，不勝任，免。蓋是時成已去而譚未除，是以缺官也。</span>使我得見，言君蘭，<span class="jiazhu">張晏曰：楊興，字君蘭。《考異》曰：荀《紀》作<span class="yinhao">「君簡」</span>，今從《漢書》。</span>京兆尹可立得。」</span>興曰：<span class="yinhao">「君房下筆，言語妙天下；<span class="jiazhu">賈捐之，字君房。師古曰：於天下最爲精妙耳。</span>使君房爲尙書令，勝五鹿充宗遠甚。」</span><span class="jiazhu">《續漢志》曰：尙書令，承秦所置；武帝用宦者更爲中書謁者令。是時石顯爲中書令，五鹿充宗爲尙書令，疑兩官並置也。《百官表》：成帝建始元年，尙書令五鹿充宗爲少府；五年，貶爲玄菟太守。逆而數之，則知充宗是年猶爲尙書令也。《姓譜》：趙大夫食采於五鹿，以邑爲氏。</span>捐之曰：<span class="yinhao">「令我得代充宗，君蘭爲京兆，京兆，郡國首，尙書，百官本，天下眞大治，士則不隔矣！」</span><span class="jiazhu">治，直吏翻。</span>捐之復短石顯，興曰：<span class="yinhao">「顯方貴，上信用之；今欲進，第從我計，<span class="jiazhu">師古曰：第，但也。</span>且與合意，卽得入矣！」</span>捐之卽與興共爲薦顯奏，稱譽其美，<span class="jiazhu">譽，音余；下同。</span>以爲宜賜爵關內侯，引其兄弟以爲諸曹；又共爲薦興奏，以爲可試守京兆尹。石顯聞知之，白之上，乃下興、捐之獄，<span class="jiazhu">下，遐稼翻。</span>令顯治之，奏<span class="yinhao">「興、捐之懷詐僞，更相薦譽，<span class="jiazhu">更，工衡翻。</span>欲得大位，罔上不道！」</span>捐之竟坐棄市；興髡鉗爲城旦。</p>
<p class="margin2">臣光曰：君子以正攻邪，猶懼不克；況捐之以邪攻邪，其能免乎！</p>
<p class="em2 strong"><span class="yinwen">11</span>徙清河王竟爲中山王。</p>
<p class="em2 strong"><span class="yinwen">12</span>匈奴呼韓邪單于民衆益盛，塞下禽獸盡，單于足以自衞，不畏郅支，其大臣多勸單于北歸者。<span class="jiazhu">師古曰：塞下無禽獸，則射獵無所得；又不畏郅支，故欲北歸舊處。</span>久之，單于竟北歸庭，民衆稍稍歸之，其國遂定。</p>
<p class="strong"><span class="section" id="title-9"><span data-head-description="漢元帝永光" data-head-level="h4" data-head-title="永光二年">二年</span></span><span class="biaozhusup" data-rel="">（己卯、前四二年）</span></p>
<p class="em2 strong"><span class="yinwen">1</span>春，二月，赦天下。</p>
<p class="em2 strong"><span class="yinwen">2</span>丁酉，御史大夫韋玄成爲丞相；右扶風鄭弘爲御史大夫。</p>
<p class="em2 strong"><span class="yinwen">3</span>三月，壬戌朔，日有食之。</p>
<p class="em2 strong"><span class="yinwen">4</span>夏，六月，赦天下。</p>
<p class="em2 strong"><span class="yinwen">5</span>上問給事中匡衡以地震日食之變，<span class="jiazhu">匡衡時以博士給事中。《風俗通》云：匡，魯邑，句須爲之宰；其後氏焉。</span>衡上疏曰：<span class="yinhao">「陛下躬聖德，開太平之路，閔愚吏民觸法抵禁，比年大赦，使百姓得改行自新，<span class="jiazhu">比，毗至翻。行，下孟翻。</span>天下幸甚！臣竊見赦之後，姦邪不爲衰止，<span class="jiazhu">爲，于僞翻。</span>今日大赦，明日犯法，相隨入獄，此殆導之未得其務也。今天下俗，貪財賤義，好聲色，上侈靡，親戚之恩薄，婚姻之黨隆，苟合徼幸，<span class="jiazhu">好，呼到翻；下同。徼，工堯翻。</span>以身設利；不改其原，<span class="jiazhu">師古曰：設，施也。原，本也。</span>雖歲赦之，刑猶難使錯而不用也，<span class="jiazhu">師古曰：歲赦，謂每歲一赦也。錯，置也。錯，音千故翻。</span>臣愚以爲宜壹曠然大變其俗。夫朝廷者，天下之楨幹也。<span class="jiazhu">楨幹，版築之具：題曰楨，旁曰幹，以築垣牆，喻治天下也。楨，音貞。</span>朝有變色之言，則下有爭鬭之患；上有自專之士，則下有不讓之人；上有克勝之佐，則下有傷害之心；上有好利之臣，則下有盜竊之民；此其本也。<span class="jiazhu">師古曰：言下之所行，皆取化於上也。</span>治天下者，審所上而已。<span class="jiazhu">師古曰：上，謂崇尙也。治，直之翻。</span>敎化之流，非家至而人說之也；<span class="jiazhu">師古曰：非家家皆到，人人勸說也。</span>賢者在位，能者布職，朝廷崇禮，百僚敬讓，道德之行，由內及外，自近者始，然後民知所法，遷善日進而不自知也。《詩》曰：『商邑翼翼，四方之極。』<span class="jiazhu">師古曰：《商頌·殷武》之詩也。商邑，京師也。極，中也。言商邑之禮俗，翼翼然可則傚，是乃四方之中正也。</span>今長安，天子之都，親承聖化，然其習俗無以異於遠方，郡國來者無所法則，或見侈靡而放效之；<span class="jiazhu">師古曰：放，依也，音甫往翻。</span>此敎化之原本，風俗之樞機，宜先正者也。臣聞天人之際，精祲有以相盪，<span class="jiazhu">李奇曰：祲，氣也；言天人精氣相動也。師古曰：祲，謂陰陽之氣相浸漸以成災祥者也，音子鴆翻。</span>善惡有以相推，事作乎下者象動乎上，陰變則靜者動，陽蔽則明者晻，<span class="jiazhu">鄧展曰：靜者動，謂地震也；明者晻，謂日食也。師古曰：晻，與暗同。</span>水旱之災隨類而至。陛下祗畏天戒，哀閔元元，宜省靡麗，考制度，近忠正，遠巧佞，<span class="jiazhu">近，其靳翻。遠，于願翻。</span>以崇至仁，匡失俗，道德弘於京師，淑問揚乎疆外，<span class="jiazhu">師古曰：淑，善也。問，名也。</span>然後大化可成、禮讓可興也。」</span>上說其言，<span class="jiazhu">說，讀曰悅。</span>遷衡爲光祿大夫。</p>
<p class="margin2">荀悅論曰：夫赦者，權時之宜，非常典也。漢興，承秦兵革之後，大愚之世，比屋可刑，<span class="jiazhu">比，毗至翻，又毗必翻。</span>故設三章之法，大赦之令，<span class="jiazhu">約法三章，事見九卷高帝元年。赦，自古有之，至於大赦，則始於秦。高祖旣幷天下，卽皇帝位，大赦天下，後世因之爲永制。</span>蕩滌穢流，與民更始，<span class="jiazhu">更，工衡翻。</span>時勢然也。後世承業，襲而不革，失時宜矣。若惠、文之世，無所赦之。若孝景之時，七國皆亂，異心並起，姦詐非一。及武帝末年，賦役繁興，羣盜並起，加以太子之事，巫蠱之禍，天下紛然，百姓無聊。<span class="jiazhu">『章：乙十一行本<span class="yinhao">「聊」</span>下有<span class="yinhao">「人不自安」</span>四字；孔本同；退齋校同；傳校同。</span>及光武之際，撥亂之後，如此之比，宜爲赦矣。</p>
<p class="em2 strong"><span class="yinwen">6</span>秋，七月，隴西羌彡姐旁種反，<span class="jiazhu">師古曰：彡，音所廉翻，又音先廉翻。姐，音紫。今西羌尙有此姓，而彡，音先冉翻。</span>詔召丞相韋玄成等入議。是時，歲比不登，<span class="jiazhu">比，毗至翻。</span>朝廷方以爲憂，而遭羌變，玄成等漠然，莫有對者。<span class="jiazhu">師古曰：漠，無聲也，音莫。</span>右將軍馮奉世曰：<span class="yinhao">「羌虜近在竟內背畔，<span class="jiazhu">竟，古境字通用。北，蒲妹翻。</span>不以時誅，無以威制遠蠻，臣願帥師討之！」</span><span class="jiazhu">帥，讀曰率。</span>上問用兵之數，對曰：<span class="yinhao">「臣聞善用兵者，役不再興，糧不三載，故師不久暴而天誅亟決。<span class="jiazhu">師古曰：暴，露也。亟，急也。載，子亥翻。</span>往者數不料敵，<span class="jiazhu">師古曰：料，量也，音聊。</span>而師至於折傷，再三發調，則曠日煩費，威武虧矣。<span class="jiazhu">折，而設翻。調，徒弔翻。</span>今反虜無慮三萬人，<span class="jiazhu">師古曰：無慮，舉凡之言，無小思慮而大計也。</span>法當倍，用六萬人；然羌戎，弓矛之兵耳，器不犀利，<span class="jiazhu">如淳曰：今俗以刀兵利爲犀。晉灼曰：犀，堅也。師古曰：晉說是。</span>可用四萬人。一月足以決。」</span>丞相、御史、兩將軍<span class="jiazhu">兩將軍，車騎將軍王接、左將軍許嘉也。</span>皆以爲<span class="yinhao">「民方收斂時未可多發；發萬人屯守之，且足。」</span><span class="jiazhu">且足，猶言且可也。斂，力贍翻。</span>奉世曰：<span class="yinhao">「不可。天下被饑饉，<span class="jiazhu">被，皮義。</span>士馬羸耗，守戰之備久廢不簡，<span class="jiazhu">師古曰：簡，謂選揀。</span>夷狄皆有輕邊吏之心，而羌首難。<span class="jiazhu">師古曰：言創首爲寇難也。難，乃旦翻。</span>今以萬人分屯數處，虜見兵少，必不畏懼；戰則挫兵病師，守則百姓不救，如此，怯弱之形見。<span class="jiazhu">見，賢遍翻。</span>羌人乘利，諸種並和，<span class="jiazhu">種，章勇翻。師古曰：和，應也，音胡臥翻。</span>相扇而起，臣恐中國之役不得止於四萬，非財幣之所能解也。故少發師而曠日，<span class="jiazhu">師古曰：曠，空也；空費其日而無功也。</span>與一舉而疾決，利害相萬也。」</span><span class="jiazhu">師古曰：相比爲萬倍也。</span>固爭之，不能得。<span class="jiazhu">言奉世不能得請也。</span>有詔，益二千人。於是遣奉世將萬二千人騎，以將屯爲名。<span class="jiazhu">師古曰：且云領兵屯田，不言討賊。將，卽亮翻。</span>典屬國任立、護軍都尉韓昌爲偏裨，到隴西，分屯三處。<span class="jiazhu">任立爲右軍，屯白石。韓昌爲前軍，屯臨洮。奉世爲中軍，屯首陽西極上。任，音壬。</span>昌先遣兩校尉與羌戰，羌衆<span class="jiaozhusup">【章：乙十一行本「衆」作「虜」；孔本同。】</span>盛多，皆爲所破，殺兩校尉。<span class="jiazhu">校，戶敎翻。</span>奉世具上地形部衆多少之計，願益三萬六千人，乃足以決事。書奏，天子大爲發兵六萬餘人。<span class="jiazhu">上，時掌翻。爲，于僞翻。</span>八月，拜太常弋陽侯任千秋爲奮武將軍以助之。<span class="jiazhu">昭帝時，宮以捕上官桀功，封弋陽侯，千秋其子也。弋陽侯國，屬汝南郡。應劭曰：弋山在西北。</span>冬，十月，兵畢至隴西，十一月，並進，羌虜大破，斬首數千級，餘皆走出塞。兵未決間，漢復發募士萬人，<span class="jiazhu">復，扶又翻。</span>拜定襄太守韓安國爲建威將軍；<span class="jiazhu">師古曰：自別有此韓安國，非武帝時人也。</span>未進，聞羌破而還。詔罷吏士，<span class="jiazhu">吏，軍吏；士，卒也。</span>頗留屯田，備要害處。<span class="jiazhu">師古曰：要害者，在我爲要，於敵爲害也。</span></p>
</div></body></html>