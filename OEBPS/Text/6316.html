<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>資治通鑑-卷第一百七十二・陳紀六・高宗宣皇帝中之上</title><meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="陳紀六">陳紀六</span></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu">起旃蒙協洽<span class="biaozhusup" data-rel="">（乙未）</span>，盡柔兆涒灘<span class="biaozhusup" data-rel="">（丙申）</span>，凡二年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="高宗宣皇帝中之上">高宗宣皇帝中之上</span></span></h5>
<div class="yt" id="y575"><p class="strong" id="p1"><a class="gg-link" href="#p1" onclick="return changeColor(this);"></a><span class="section" id="title-3"><span data-head-description="高宗宣皇帝中之上" data-head-level="h4" data-head-title="太建七年">太建七年</span></span><span class="biaozhusup" data-rel="">（乙未、五七五年）</span></p></div>
<p class="em2 strong" id="p2"><a class="gg-link" href="#p2" onclick="return changeColor(this);"></a><span class="yinwen">1</span>春，正月，辛未，上祀南郊。</p>
<p class="em2 strong" id="p3"><a class="gg-link" href="#p3" onclick="return changeColor(this);"></a><span class="yinwen">2</span>癸酉，周主如同州。</p>
<p class="em2 strong" id="p4"><a class="gg-link" href="#p4" onclick="return changeColor(this);"></a><span class="yinwen">3</span>乙亥，左衞將軍樊毅克潼州。<span class="jiazhu"><span class="shu-ming">五代志</span>：下邳郡夏丘縣，梁、後齊置潼州，治取慮城。潼，音童。</span></p>
<p class="em2 strong" id="p5"><a class="gg-link" href="#p5" onclick="return changeColor(this);"></a><span class="yinwen">4</span>齊主還鄴。<span class="jiazhu">去年二月，齊主如晉陽討思好，尋已還鄴。八月，復如晉陽，今還。</span></p>
<p class="em2 strong" id="p6"><a class="gg-link" href="#p6" onclick="return changeColor(this);"></a><span class="yinwen">5</span>辛巳，上祀北郊。<span class="jiazhu">陳制亦以間歲正月上辛用特牛一祀天、地於南、北二郊。間歲者，一歲祀南郊，一歲祀北郊也。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a><span class="yinwen">6</span>二月，丙戌朔，日有食之。</p>
<p class="em2 strong" id="p8"><a class="gg-link" href="#p8" onclick="return changeColor(this);"></a><span class="yinwen">7</span>戊申，樊毅克下邳、高栅等六城。<span class="jiazhu"><span class="shu-ming">地形志</span>，下邳郡有栅淵縣，武定八年分宿豫置。栅，楚格翻。</span></p>
<p class="em2 strong" id="p9"><a class="gg-link" href="#p9" onclick="return changeColor(this);"></a><span class="yinwen">8</span>齊主言語澀吶，不喜見朝士，自非寵私昵狎，未嘗交語。<span class="jiazhu">澀，色立翻，不滑順也。吶，女劣翻，聲不出也。趙文子其言吶吶不能出諸口。喜，許旣翻。朝，直遙翻。昵，尼質翻。</span>性懦，不堪人視，<span class="jiazhu">所謂弱顏也。懦，乃臥翻，又奴亂翻。</span>雖三公、令、錄奏事，<span class="jiazhu">令，尙書令。錄，錄尙書事。</span>莫得仰視，皆略陳大指，驚走而出。承世祖奢泰之餘，<span class="jiazhu">齊主之父，廟號世祖。</span>以爲帝王當然，後宮皆寶衣玉食，一裙之費，至直萬匹；競爲新巧，朝衣夕弊。<span class="jiazhu">朝衣，於旣翻。</span>盛脩宮苑，窮極壯麗；所好不常，數毀又復。<span class="jiazhu">好，呼到翻；下同。數，所角翻。</span>百工土木，無時休息，夜則然火照作，寒則以湯爲泥。鑿晉陽西山爲大像，一夜然油萬盆，光照宮中。<span class="jiazhu">晉陽宮也。</span>每有災異寇盜，不自貶損，唯多設齋，以爲脩德。<span class="jiazhu">後之有天下者，可以鑒矣。</span>好自彈琵琶，爲<span class="shu-ming">無愁</span>之曲，近侍和之者以百數，民間謂之<span class="yinhao">「無愁天子」</span>。<span class="jiazhu"><span class="shu-ming">五代志</span>：帝倚絃而歌，別採新聲爲<span class="shu-ming">無愁曲</span>，音韻窈窕，極於哀思，使胡兒、閹宦輩齊唱和之。曲終樂闋，無不殞涕。雖行幸道路，或時馬上奏之。樂往哀來，竟以亡國。和，戶臥翻。</span>於華林園<span class="jiazhu">鄴都有華林園。華，如字。</span>立貧兒村，帝自衣藍縷之服，行乞其間以爲樂。<span class="jiazhu">衣服穿弊如懸鶉者爲藍縷。衣，於旣翻；下人衣同。樂，盧各翻。</span>又寫築西鄙諸城，使人衣黑衣攻之，帝自帥內參拒鬬。<span class="jiazhu">寫築者，寫諸城之形而築以象之。黑衣者，象周之戎衣。內參者，諸閹宦也。帥，讀曰率。</span></p>
<p class="em2 strong" id="p10"><a class="gg-link" href="#p10" onclick="return changeColor(this);"></a>寵任陸令萱、穆提婆、高阿那肱、韓長鸞等宰制朝政，宦官鄧長顒、陳德信、胡兒何洪珍等並參預機權，<span class="jiazhu">朝，直遙翻。顒，魚容翻。</span>各引親黨，超居顯位。官由財進，獄以賄成，競爲姦諂，蠹政害民。舊蒼頭劉桃枝等皆開府封王，其餘宦官、胡兒、歌舞人、見鬼人、官奴婢等濫得富貴者，殆將萬數，庶姓封王者以百數，開府千餘人，儀同無數，領軍一時至二十人，侍中、中常侍數十人，乃至狗、馬及鷹亦有儀同、郡君之號，有鬬雞，號開府，皆食其幹祿。<span class="jiazhu">魏、齊官制，凡祿各以品秩爲差。官一品每歲祿八百匹，二百匹爲一秩。從一品七百匹，一百七十五匹爲一秩。二品六百匹，一百五十匹爲一秩。從二品五百匹，一百二十五匹爲一秩。三品四百匹，一百匹爲一秩。從三品三百匹，七十五匹爲一秩。四品二百四十匹，六十匹爲一秩。從四品二百匹，五十匹爲一秩。五品一百六十匹，四十匹爲一秩。從五品一百二十匹，三十匹爲一秩。六品一百匹，二十五匹爲一秩。從六品八十匹，二十匹爲一秩。七品六十匹，十五匹爲一秩。從七品四十匹，十匹爲一秩。八品三十六匹，九匹爲一秩。從八品三十二匹，八匹爲一秩。九品二十八匹，七匹爲一秩。從九品二十四匹，六匹爲一秩。祿率一分以帛，一分以粟，一分以錢。幹出所部之人，一幹輸絹十八匹，幹身放之。</span>諸嬖倖朝夕娛侍左右，<span class="jiazhu">嬖，卑義翻，又博計翻。</span>一戲之費，動踰巨萬。旣而府藏空竭，<span class="jiazhu">藏，徂浪翻。</span>乃賜二三郡或六七縣，使之賣官取直。由是爲守令者，率皆富商大賈，<span class="jiazhu">守，音狩。賈，音古。</span>競爲貪縱，<span class="jiaozhusup">【章：十二行本「縱」下有「賦繁役重」四字；乙十一行本同；孔本同；張校同。】</span>民不聊生。<span class="jiazhu">史極言齊氏政亂，以啓敵國兼幷之心，又一年而齊亡。有天下者，可不以爲鑒乎！書名<span class="shu-ming">通鑑</span>，豈茍然哉！</span></p>
<p class="em2 strong" id="p11"><a class="gg-link" href="#p11" onclick="return changeColor(this);"></a>周高祖謀伐齊，命邊鎭益儲偫，加戍卒；<span class="jiazhu">偫，直里翻。</span>齊人聞之，亦增修守禦。柱國于翼諫曰：<span class="yinhao">「疆埸相侵，互有勝負，徒損兵儲，無益大計。不如解嚴繼好，使彼懈而無備，然後乘間，出其不意，<span class="jiazhu">好，呼到翻。懈，古隘翻。間，古莧翻；下間隙、乘間同。</span>一舉可取也。」</span>周主從之。</p>
<p class="em2 strong" id="p12"><a class="gg-link" href="#p12" onclick="return changeColor(this);"></a>韋孝寬上疏陳三策：<span class="jiazhu">上，時掌翻。</span></p>
<p class="em2 strong" id="p13"><a class="gg-link" href="#p13" onclick="return changeColor(this);"></a>其一曰：<span class="yinhao">「臣在邊積年，頗見間隙，不因際會，難以成功。是以往歲出軍，徒有勞費，功績不立，由失機會。<span class="jiazhu">周主保定初再伐齊，攻幷州，圍洛陽，趣懸瓠，出軹關，皆無功，事見一百六十九卷世祖天嘉四年、五年。爭宜陽、爭汾北事見一百七十卷太建元年至三年。</span>何者？長淮之南，舊爲沃土，陳氏以破亡餘燼，猶能一舉平之；<span class="jiazhu">曰<span class="yinhao">「破亡餘燼」</span>者，言陳氏承梁元帝江陵破亡之後，收合餘燼，再立國於江南。燼，徐刃翻；火餘燭餘曰燼。</span>齊人歷年赴救，喪敗而返。<span class="jiazhu">事見上卷五年、六年。喪，息浪翻。</span>內離外叛，計盡力窮，讎敵有舋，不可失也。<span class="jiazhu"><span class="shu-ming">左傳</span>：鬬伯比曰：<span class="yinhao">「讎有釁，不可失也。」</span>舋，與釁同。宇文、高氏，世爲讎敵。</span>今大軍若出軹關，方軌而進，<span class="jiazhu"><span class="shu-ming">五代志</span>：軹關，在河內郡王屋縣。周師若自軹關出險趨鄴，前無阻隘，可以方軌橫行。</span>兼與陳氏共爲掎角，<span class="jiazhu">欲約陳共攻之。<span class="shu-ming">左傳</span>：譬如捕鹿，晉人角之，諸戎掎之。角者，當其前。掎者，掎其後。掎，居綺翻。</span>幷令廣州義旅出自三鵶，<span class="jiazhu">魏永安中，置廣州於魯陽。魏分東、西廣州，西屬三鵶谷，在魯陽界。</span>又募山南驍銳，沿河而下，<span class="jiazhu">周都長安，以褒、漢、荊、襄爲山南。驍，堅堯翻；下同。</span>復遣北山稽胡，絕其幷、晉之路。<span class="jiazhu">稽胡，南匈奴之餘種，散在河東、西河郡界，阻山而居，在長安北。復，扶又翻。幷，卑經翻。</span>凡此諸軍，仍令各募關、河之外勁勇之士，厚其爵賞，使爲前驅，<span class="jiazhu">關、河之外，指齊境而言，欲募其土人以爲鄕導。</span>岳動川移，雷駭電激，百道俱進，並趨虜庭。<span class="jiazhu">趨，七喻翻。</span>必當望旗奔潰，所向摧殄，一戎大定，寔在此機。」</span><span class="jiazhu">武王伐紂，一戎衣而天下大定。</span></p>
<p class="em2 strong" id="p14"><a class="gg-link" href="#p14" onclick="return changeColor(this);"></a>其二曰：<span class="yinhao">「若國家更爲後圖，未卽大舉，宜與陳人分其兵勢。三鵶以北，萬春以南，<span class="jiazhu">萬春，地名。<span class="shu-ming">新唐志</span>：武德五年，析龍門置萬春縣。蓋以舊地名名縣也。三鵶以北，萬春以南，韋孝寬袤指周東、北之境，舉兩端而言。</span>廣事屯田，預爲貯積，<span class="jiazhu">貯，直呂翻。</span>募其驍悍，立爲部伍。<span class="jiazhu">悍，侯旰翻，又下罕翻。</span>彼旣東南有敵，戎馬相持，<span class="jiazhu">謂齊人與陳人爲敵也。</span>我出奇兵，破其疆埸。<span class="jiazhu">埸，音亦。</span>彼若興師赴援，我則堅壁清野，待其去遠，還復出師。<span class="jiazhu">復，扶又翻。</span>常以邊外之軍，引其腹心之衆。我無宿舂之費，<span class="jiazhu"><span class="shu-ming">莊子</span>：適百里者宿舂糧。</span>彼有奔命之勞，<span class="jiazhu"><span class="shu-ming">左傳</span>：申公巫臣遺楚令尹子重、司馬子反書曰：<span class="yinhao">「吾必使汝疲於奔命以死。」</span>於是導吳伐楚，子重、子反一歲七奔命。</span>一二年中，必自離叛。且齊氏昏暴，政出多門，鬻獄賣官，唯利是視，荒淫酒色，忌害忠良，闔境嗷然，不勝其弊。<span class="jiazhu">闔，戶臘翻。勝，立升。</span>以此而觀，覆亡可待。然後乘間電掃，事等摧枯。」</span><span class="jiazhu">間，古莧翻。</span></p>
<p class="em2 strong" id="p15"><a class="gg-link" href="#p15" onclick="return changeColor(this);"></a>其三曰：<span class="yinhao">「昔句踐亡吳，尙期十載；<span class="jiazhu"><span class="shu-ming">左傳</span>：伍員曰：<span class="yinhao">「越十年生聚，十年敎訓，二十年之外，吳其爲沼乎！」</span>此言十載，以敎訓言之也。句，音鉤。踐，慈演翻。載，作亥翻。</span>武王取紂，猶煩再舉。<span class="jiazhu"><span class="shu-ming">史記</span>：武王三年喪畢，觀兵孟津，諸侯不期而會者八百，皆曰：<span class="yinhao">「紂可伐。」</span>武王曰：<span class="yinhao">「汝未知天命。」</span>乃還師。三年，紂淫暴日甚。武王告諸侯曰：<span class="yinhao">「殷有重罪，不可不伐。」</span>遂復伐紂，滅之。</span>今若更存遵養，<span class="jiazhu"><span class="shu-ming">詩·周頌</span>：於鑠王師，遵養時晦。毛<span class="shu-ming">傳</span>云：遵，率；養，取；晦，昧也。鄭<span class="shu-ming">箋</span>云：文王率殷之叛國以事紂，養是晦昧之君以老其惡。自是說者悉祖其義，故云然。</span>且復相時，<span class="jiazhu"><span class="shu-ming">左傳</span>：相時而動，無累後人。復，扶又翻。相，息亮翻。</span>臣謂宜還崇鄰好，申其盟約，安民和衆，通商惠工，蓄銳養威，觀釁而動。斯乃長策遠馭，坐自兼幷也。」</span><span class="jiazhu">好，呼到翻。通商惠工，<span class="shu-ming">左傳</span>語。自古以來，謀臣智士，陳三策者，其上策率非常人所能行，中策亦必度其才足以行之，然後能聽而用之。<span class="shu-ming">通鑑</span>蓋謂于翼、韋孝寬所見略同也。</span></p>
<p class="em2 strong" id="p16"><a class="gg-link" href="#p16" onclick="return changeColor(this);"></a>書奏，周主引開府儀同三司伊婁謙入內殿，<span class="jiazhu">伊婁，虜複姓。拓跋之興於代北也，獻帝以其次弟爲伊婁氏。</span>從容謂曰：<span class="yinhao">「朕欲用兵，何者爲先？」</span>對曰：<span class="yinhao">「齊氏沈溺倡優，耽昏麴糵。<span class="jiazhu">從，七容翻。沈，持林翻。倡，音昌。糵，魚列翻。</span>其折衝之將斛律明月，已斃於讒口。<span class="jiazhu">事見上卷四年。將，卽亮翻。</span>上下離心，道路以目。<span class="jiazhu">道路以目，本<span class="shu-ming">周語</span>，言道路以目相視而不敢言。</span>此易取也。」</span><span class="jiazhu">易，以豉翻。</span>帝大笑。<span class="jiazhu">喜其所見與己同。</span>三月，丙辰，使謙與小司寇元衞聘於齊以觀釁。<span class="jiazhu">爲周滅齊張本。<span class="shu-ming">考異</span>曰：<span class="shu-ming">謙傳</span>作<span class="yinhao">「拓跋偉」</span>，今從<span class="shu-ming">周書·帝紀</span>。余按：伊婁與拓跋同所自出而各爲氏，則<span class="shu-ming">伊婁謙本傳</span>作<span class="yinhao">「拓跋」</span>不爲無據。</span></p>
<p class="em2 strong" id="p17"><a class="gg-link" href="#p17" onclick="return changeColor(this);"></a><span class="yinwen">9</span>丙寅，周主還長安。<span class="jiazhu">自同州還。還，從宣翻，又音如字。</span></p>
<p class="em2 strong" id="p18"><a class="gg-link" href="#p18" onclick="return changeColor(this);"></a><span class="yinwen">10</span>夏，四月，甲午，上享太廟。</p>
<p class="em2 strong" id="p19"><a class="gg-link" href="#p19" onclick="return changeColor(this);"></a><span class="yinwen">11</span>監豫州陳桃根得青牛，獻之，<span class="jiazhu">監，工銜翻。</span>詔遣還民。又表上織成羅文錦被各二百首，<span class="jiazhu">上，時掌翻。</span>詔於雲龍門外焚之。</p>
<p class="em2 strong" id="p20"><a class="gg-link" href="#p20" onclick="return changeColor(this);"></a><span class="yinwen">12</span>庚子，齊以中書監陽休之爲尙書右僕射。</p>
<p class="em2 strong" id="p21"><a class="gg-link" href="#p21" onclick="return changeColor(this);"></a><span class="yinwen">13</span>六月，壬辰，以尙書右僕射王瑒爲左僕射。<span class="jiazhu">瑒，雉杏翻，又音暢。</span></p>
<p class="em2 strong" id="p22"><a class="gg-link" href="#p22" onclick="return changeColor(this);"></a><span class="yinwen">14</span>甲戌，齊主如晉陽。</p>
<p class="em2 strong" id="p23"><a class="gg-link" href="#p23" onclick="return changeColor(this);"></a><span class="yinwen">15</span>秋，七月，丙戌，周主如雲陽宮。</p>
<p class="em2 strong" id="p24"><a class="gg-link" href="#p24" onclick="return changeColor(this);"></a>大將軍楊堅姿相奇偉。<span class="jiazhu">堅爲人龍顏，額有五柱入頂，目光外射，有文在手曰<span class="yinhao">「王」</span>。長上短下，沈深嚴重。相，息亮翻；下同。</span>畿伯下大夫長安來和<span class="jiazhu">畿伯，周置，屬大司徒。杜佑曰：周地官之屬，每方畿伯，中大夫也；每縣小畿伯，則下大夫。</span>嘗謂堅曰：<span class="yinhao">「公眼如曙星，無所不照，當王有天下，<span class="jiazhu">曙星，向曉之星，其光閃爍。曙，常恕翻。王，于況翻。</span>願忍誅殺。」</span><span class="jiazhu">蓋以其姿相殺氣重也。後堅之篡，內夷宇文，外翦尉遲迥、檀讓、王謙，死者不可勝數。人固有相乎？</span></p>
<p class="em2 strong" id="p25"><a class="gg-link" href="#p25" onclick="return changeColor(this);"></a>周主待堅素厚，齊王憲言於帝曰：<span class="yinhao">「普六茹堅，相貌非常，<span class="jiazhu">堅父忠，從周太祖屢有戰功，賜姓普六茹氏。</span>臣每見之，不覺自失；恐非人下，請早除之！」</span>帝亦疑之，以問來和。和詭對曰：<span class="yinhao">「隨公止是守節人，可鎭一方；若爲將領，陳無不破。」</span><span class="jiazhu">言不以實曰詭。將，卽亮翻。</span></p>
<p class="em2 strong" id="p26"><a class="gg-link" href="#p26" onclick="return changeColor(this);"></a>丁卯，周主還長安。</p>
<p class="em2 strong" id="p27"><a class="gg-link" href="#p27" onclick="return changeColor(this);"></a>先是周主獨與齊王憲及內史王誼謀伐齊，<span class="jiazhu">先，悉薦翻。</span>又遣納言盧韞<span class="jiazhu">周保定四年，改宗伯爲納言。</span>乘馹三詣安州總管于翼問策，<span class="jiazhu">馹，人質翻，驛傳也。周置安州於安陸。</span>餘人皆莫之知。丙子，始召大將軍以上於大德殿告之。</p>
<p class="em2 strong" id="p28"><a class="gg-link" href="#p28" onclick="return changeColor(this);"></a>丁丑，下詔伐齊，以柱國陳王純、滎陽公司馬消難、鄭公達奚震爲前三軍總管，<span class="jiazhu">難，乃旦翻。</span>越王盛、周<span class="jiaozhusup">【嚴：「周」改「同」。】</span>昌公侯莫陳崇、<span class="jiaozhusup">【嚴：「崇」改「瓊」。】</span><span class="jiazhu">侯莫陳崇已死於保定三年，此又一侯莫陳崇也。不則<span class="yinhao">「崇」</span>字誤。</span>趙王招爲後三軍總管。齊王憲帥衆二萬趨黎陽，<span class="jiazhu">帥，讀曰率；下同。趨，七喻翻。</span>隨公楊堅、廣寧公薛迥將舟師三萬自渭入河，<span class="jiazhu">將，卽亮翻。</span>梁公侯莫陳芮帥衆二萬守太行道，<span class="jiazhu">太行道在河陽北，守之，欲以斷幷、冀、殷、定之兵。行，戶剛翻。</span>申公李穆帥衆三萬守河陽道，<span class="jiazhu">自河陰北渡河爲河陽。周主將攻河陽、洛陽，守之以斷其相往來。</span>常山公于翼帥衆二萬出陳、汝。<span class="jiazhu">蓋令于翼自安州出陳、汝。自齊王憲以下皆指授諸將所出之道。</span>誼，盟之兄孫；震，武之子也。<span class="jiazhu">王盟、達奚武皆周初功臣。</span></p>
<p class="em2 strong" id="p29"><a class="gg-link" href="#p29" onclick="return changeColor(this);"></a>周主將出河陽，內史上士宇文㢸曰：<span class="jiazhu">㢸，音弼。</span><span class="yinhao">「齊氏建國，於今累世；雖曰無道，藩鎭之任，尙有其人。今之出師，要須擇地。河陽衝要，精兵所聚，盡力攻圍，恐難得志。如臣所見，出於汾曲，戍小山平，<span class="jiazhu">汾曲，汾水之曲也。</span>攻之易拔。用武之地，莫過於此。」</span><span class="jiazhu">易，以豉翻。</span>民部中大夫天水趙煚曰：<span class="jiazhu">民部，蓋屬大司徒。煚，俱永翻。</span><span class="yinhao">「河南、洛陽，四面受敵，縱得之，不可以守。請從河北直指太原，<span class="jiazhu">此卽出蒲、晉抵晉陽路。其後周主再舉，卒出於此。</span>傾其巢穴，可一舉而定。」</span>遂伯下大夫鮑宏曰：<span class="jiazhu">遂伯，蓋髣髴<span class="shu-ming">周官</span>遂師之職。杜佑曰：周地官之屬有左、右遂伯，中大夫也。小遂伯則下大夫，每鄕一人。</span><span class="yinhao">「我強齊弱，我治齊亂，何憂不克！<span class="jiazhu">治，直吏翻。</span>但先帝往日屢出洛陽，<span class="jiazhu">先帝，謂宇文泰。</span>彼旣有備，每有不捷。如臣計者，進兵汾、潞，<span class="jiazhu">汾、潞，謂汾川、潞川。鮑宏欲出師以攻平陽、上黨也。</span>直掩晉陽，出其不虞，<span class="jiazhu">不虞，謂不備也。虞，慮也，度也，測也，三者所及則爲備。</span>似爲上策。」</span>周主皆不從。<span class="jiazhu">周主蓋欲淺攻以觀釁，觀其再舉所以告羣臣者可知。</span>宏，泉之弟也。<span class="jiazhu">鮑泉事梁元帝，江陵破，宏入關。</span></p>
<p class="em2 strong" id="p30"><a class="gg-link" href="#p30" onclick="return changeColor(this);"></a>壬午，周主帥衆六萬，直指河陰。楊素請帥其父麾下先驅，周主許之。<span class="jiazhu">楊素父敷死，事見一百七十卷太建三年。帥，讀曰率。</span></p>
<p class="em2 strong" id="p31"><a class="gg-link" href="#p31" onclick="return changeColor(this);"></a><span class="yinwen">16</span>八月，癸卯，周遣使來聘。</p>
<p class="em2 strong" id="p32"><a class="gg-link" href="#p32" onclick="return changeColor(this);"></a><span class="yinwen">17</span>周師入齊境，禁伐樹踐稼，犯者皆斬。丁未，周主攻河陰大城，拔之。齊王憲拔武濟；<span class="jiazhu">武濟，城名。周武王伐紂，由此濟河，故以名城。</span>進圍洛口，<span class="jiazhu">洛水入河之口，於此置城。</span>拔東、西二城，縱火焚浮橋，橋絕。齊永橋大都督太安傅伏，自永橋夜入中潬城。周人旣克南城，圍中潬，二旬不下。<span class="jiazhu">河陽有三城，南城、北城、中潬是也。永橋地近三城。按懷縣有永橋鎭。懷縣，隋、唐爲懷州武德縣。宋白曰：隋大業十一年，移脩武縣於永橋，卽今武陟縣。潬，徒旱翻。水中沙曰潬。<span class="shu-ming">地形志</span>：朔州有太安郡。</span>洛州刺史獨孤永業守金墉，周主自攻之，不克。永業通夜辦馬槽二千，周人聞之，以爲大軍且至而憚之。</p>
<p class="em2 strong" id="p33"><a class="gg-link" href="#p33" onclick="return changeColor(this);"></a>九月，齊右丞<span class="jiaozhusup">【章：十二行本「丞」下有「相」字；乙十一行本同；孔本同；張校同。】</span>高阿那肱自晉陽將兵拒周師。<span class="jiazhu"><span class="shu-ming">考異</span>曰：<span class="shu-ming">北齊書</span>云<span class="yinhao">「閏月，己丑」</span>。按是月癸丑朔，無己丑，又下有庚辰。蓋誤也。</span>至河陽，會周主有疾，辛酉夜，引兵還。<span class="jiazhu">還，音旋，又如字。</span>水軍焚其舟艦。<span class="jiazhu">河水迅急，泝流西歸，追兵且至，故焚其舟艦，由陸道退還。艦，戶黯翻。</span>傅伏謂行臺乞伏貴和曰：<span class="yinhao">「周師疲弊，願得精騎二千追擊之，可破也。」</span>貴和不許。</p>
<p class="em2 strong" id="p34"><a class="gg-link" href="#p34" onclick="return changeColor(this);"></a>齊王憲、于翼、李穆，所向克捷，降拔三十餘城，<span class="jiazhu">降者，迎降；拔者，以兵力攻拔。降，戶江翻；下同。</span>皆棄而不守。唯以王藥城要害，令儀同三司韓正守之，正尋以城降齊。</p>
<p class="em2 strong" id="p35"><a class="gg-link" href="#p35" onclick="return changeColor(this);"></a>戊寅，周主還長安。</p>
<p class="em2 strong" id="p36"><a class="gg-link" href="#p36" onclick="return changeColor(this);"></a><span class="yinwen">18</span>庚辰，齊以趙彥深爲司徒，斛阿列羅爲司空。<span class="jiazhu">斛阿列，虜三字姓。</span></p>
<p class="em2 strong" id="p37"><a class="gg-link" href="#p37" onclick="return changeColor(this);"></a><span class="yinwen">19</span>閏月，車騎大將軍吳明徹將兵擊齊彭城；壬辰，敗齊兵數萬於呂梁。<span class="jiazhu">敗，補邁翻。</span></p>
<p class="em2 strong" id="p38"><a class="gg-link" href="#p38" onclick="return changeColor(this);"></a><span class="yinwen">20</span>甲午，周主如同州。</p>
<p class="em2 strong" id="p39"><a class="gg-link" href="#p39" onclick="return changeColor(this);"></a><span class="yinwen">21</span>冬，十月，己巳，立皇子叔齊爲新蔡王，叔文爲晉熙王。</p>
<p class="em2 strong" id="p40"><a class="gg-link" href="#p40" onclick="return changeColor(this);"></a><span class="yinwen">22</span>十二月，辛亥朔，日有食之。</p>
<p class="em2 strong" id="p41"><a class="gg-link" href="#p41" onclick="return changeColor(this);"></a><span class="yinwen">23</span>壬戌，以王瑒爲尙書左僕射，<span class="jiazhu">瑒，雉杏翻，又音暢。</span>太子詹事吳郡陸繕爲右僕射。</p>
<p class="em2 strong" id="p42"><a class="gg-link" href="#p42" onclick="return changeColor(this);"></a><span class="yinwen">25</span>庚午，周主還長安。</p>
<div class="yt" id="y576"><p class="strong" id="p43"><a class="gg-link" href="#p43" onclick="return changeColor(this);"></a><span class="section" id="title-4"><span data-head-description="高宗宣皇帝中之上" data-head-level="h4" data-head-title="太建八年">八年</span></span><span class="biaozhusup" data-rel="">（丙申、五七六年）</span></p></div>
<p class="em2 strong" id="p44"><a class="gg-link" href="#p44" onclick="return changeColor(this);"></a><span class="yinwen">1</span>春，正月，癸未，周主如同州；辛卯，如河東涑川；<span class="jiazhu">杜預曰：涑水出河東聞喜縣，西南至蒲坂入河。涑，音速。</span>甲午，復還同州。</p>
<p class="em2 strong" id="p45"><a class="gg-link" href="#p45" onclick="return changeColor(this);"></a><span class="yinwen">2</span>甲寅，齊大赦。</p>
<p class="em2 strong" id="p46"><a class="gg-link" href="#p46" onclick="return changeColor(this);"></a><span class="yinwen">3</span>乙卯，齊主還鄴。<span class="jiazhu">去年六月如晉陽，今還。</span></p>
<p class="em2 strong" id="p47"><a class="gg-link" href="#p47" onclick="return changeColor(this);"></a><span class="yinwen">4</span>二月，辛酉，周主命太子巡撫西土，因伐吐谷渾，<span class="jiazhu">吐，從暾入聲。谷，音浴。</span>上開府儀同大將軍王軌、<span class="jiazhu">建德四年，改驃騎大將軍開府儀同三司爲開府儀同大將軍，仍增上開府儀同大將軍。</span>宮正宇文孝伯從行。軍中節度，皆委二人，太子仰成而已。<span class="jiazhu">仰，如字，又五亮翻。</span></p>
<p class="em2 strong" id="p48"><a class="gg-link" href="#p48" onclick="return changeColor(this);"></a><span class="yinwen">5</span>齊括雜戶<span class="jiaozhusup">【章：十二行本「戶」下有「女」字；乙十一行本同；孔本同；張校同。】</span>未嫁者悉集，<span class="jiazhu">魏虜西涼之人沒入，名爲<span class="yinhao">「隸戶」</span>。魏武入關，隸戶皆在東魏。後齊因之，仍供廝役。周平齊，乃悉放諸雜戶爲百姓。</span>有隱匿者，家長坐死。<span class="jiazhu">長，知兩翻。</span></p>
<p class="em2 strong" id="p49"><a class="gg-link" href="#p49" onclick="return changeColor(this);"></a><span class="yinwen">6</span>壬申，以開府儀同三司吳明徹爲司空。</p>
<p class="em2 strong" id="p50"><a class="gg-link" href="#p50" onclick="return changeColor(this);"></a><span class="yinwen">7</span>三月，壬寅，周主還長安；夏，四月，乙卯，復如同州。</p>
<p class="em2 strong" id="p51"><a class="gg-link" href="#p51" onclick="return changeColor(this);"></a><span class="yinwen">8</span>己未，上享太廟。</p>
<p class="em2 strong" id="p52"><a class="gg-link" href="#p52" onclick="return changeColor(this);"></a><span class="yinwen">9</span>尙書左僕射王瑒卒。<span class="jiazhu"><span class="shu-ming">考異</span>曰：<span class="shu-ming">陳書</span>：<span class="yinhao">「庚寅，瑒卒。」</span>按<span class="shu-ming">長曆</span>，是月己酉朔，無庚寅，<span class="shu-ming">陳書</span>誤。</span></p>
<p class="em2 strong" id="p53"><a class="gg-link" href="#p53" onclick="return changeColor(this);"></a><span class="yinwen">10</span>五月，壬辰，周主還長安。</p>
<p class="em2 strong" id="p54"><a class="gg-link" href="#p54" onclick="return changeColor(this);"></a><span class="yinwen">11</span>六月，戊申朔，日有食之。</p>
<p class="em2 strong" id="p55"><a class="gg-link" href="#p55" onclick="return changeColor(this);"></a><span class="yinwen">12</span>辛亥，周主享太廟。</p>
<p class="em2 strong" id="p56"><a class="gg-link" href="#p56" onclick="return changeColor(this);"></a><span class="yinwen">13</span>初，太子叔寶欲以左戶部尙書江總爲詹事，<span class="jiazhu">按<span class="shu-ming">五代志</span>：梁置吏部、祠部、度支、左戶、都官、五兵等六尙書；陳因梁制。此蓋左戶也，<span class="yinhao">「部」</span>字衍。</span>令管記陸瑜言於吏部尙書孔奐。奐謂瑜曰：<span class="yinhao">「江有潘、陸弼儲宮，竊有所難。」</span>太子深以爲恨，自言於帝。帝將許之，奐奏曰：<span class="yinhao">「江總，文華之士。今皇太子文華不少，<span class="jiazhu">少，詩沼翻。</span>豈藉於總！如臣所見，願選敦重之才，以居輔導之職。」</span>帝曰：<span class="yinhao">「卽如卿言，誰當居此？」</span>奐曰：<span class="yinhao">「都官尙書王廓，世有懿德，識性敦敏，可以居之。」</span>太子時在側，乃曰：<span class="yinhao">「廓，王泰之子，不宜爲太子詹事。」</span><span class="jiazhu">謂回避父諱，不宜居是官也。</span>奐曰：<span class="yinhao">「宋朝范曄，<span class="jiazhu">朝，直遙翻。</span>卽范泰之子，亦爲太子詹事，前代不疑。」</span>太子固爭之，帝卒以總爲詹事。<span class="jiazhu">卒，子恤翻。</span>總，斅之曾孫也。<span class="jiazhu">江斅，湛之子，齊朝以風流冠冕一時。斅，音效。</span></p>
<p class="em2 strong" id="p57"><a class="gg-link" href="#p57" onclick="return changeColor(this);"></a>甲寅，以尙書右僕射陸繕爲左僕射。帝欲以孔奐代繕，詔已出，太子沮之而止；更以晉陵太守王克爲右僕射。<span class="jiazhu">更，工衡翻。守，音狩。</span></p>
<p class="em2 strong" id="p58"><a class="gg-link" href="#p58" onclick="return changeColor(this);"></a>頃之，總與太子爲長夜之飲，養良娣陳氏爲女；太子亟微行，遊總家。<span class="jiazhu">亟，去吏翻。</span>上怒，免總官。</p>
<p class="em2 strong" id="p59"><a class="gg-link" href="#p59" onclick="return changeColor(this);"></a><span class="yinwen">14</span>周利州刺史紀王康，<span class="jiazhu"><span class="shu-ming">五代志</span>：義城郡，古晉壽也，後魏立益州，世號小益州；梁曰黎州，西魏復曰益州，又改曰利州。</span>驕矜無度，繕脩戎器，陰有異謀。司錄裴融諫止之，康殺融。丙辰，賜康死。</p>
<p class="em2 strong" id="p60"><a class="gg-link" href="#p60" onclick="return changeColor(this);"></a><span class="yinwen">15</span>丁巳，周主如雲陽。</p>
<p class="em2 strong" id="p61"><a class="gg-link" href="#p61" onclick="return changeColor(this);"></a><span class="yinwen">16</span>庚申，齊宜陽王趙彥深卒。彥深歷事累朝，常參機近，<span class="jiazhu">趙彥深事齊神武，已掌機密，至後主，歷事六君。朝，直遙翻。</span>以溫謹著稱。旣卒，朝貴典機密者，唯侍中、開府儀同三司斛律孝卿一人而已，其餘皆嬖倖也。<span class="jiazhu">卒，子恤翻。朝，直遙翻。嬖，卑義翻，又博計翻。</span>孝卿，羌舉之子，<span class="jiazhu">斛律羌舉見一百五十七卷梁武帝大同三年。</span>比於餘人，差不貪穢。</p>
<p class="em2 strong" id="p62"><a class="gg-link" href="#p62" onclick="return changeColor(this);"></a><span class="yinwen">17</span>秋，八月，乙卯，周主還長安。</p>
<p class="em2 strong" id="p63"><a class="gg-link" href="#p63" onclick="return changeColor(this);"></a><span class="yinwen">18</span>周太子伐吐谷渾，至伏俟城而還。<span class="jiazhu">伏俟城，吐谷渾國都也，其地卽漢西海允谷鹽池，在清海西。吐，從暾入聲。谷，音浴。還，音旋，又如字；下軍還同。</span></p>
<p class="em2 strong" id="p64"><a class="gg-link" href="#p64" onclick="return changeColor(this);"></a>宮尹鄭譯、王端等<span class="jiazhu">周置太子宮尹，蓋卽詹事之職。</span>皆有寵於太子。太子在軍中多失德，譯等皆預焉。軍還，王軌等言之於周主。周主怒，杖太子及譯等，仍除譯等名，宮臣親幸者咸被譴。<span class="jiazhu">還，從宣翻，又音如字。被，皮義翻；下同。</span>太子復召譯，戲狎如初。譯因曰：<span class="yinhao">「殿下何時可得據天下？」</span>太子悅，益昵之。<span class="jiazhu">復，扶又翻，又音如字。昵，尼質翻。</span>譯，儼之兄孫也。<span class="jiazhu">亂魏朝，使靈太后不得良死者，鄭儼也。</span></p>
<p class="em2 strong" id="p65"><a class="gg-link" href="#p65" onclick="return changeColor(this);"></a>周主遇太子甚嚴，每朝見，<span class="jiazhu">朝，直遙翻。見，賢遍翻。</span>進止與羣臣無異，雖隆寒盛暑，不得休息；以其耆酒，<span class="jiazhu">耆，讀曰嗜。</span>禁酒不得至東宮；有過，輒加捶撻。<span class="jiazhu">捶，止橤翻。</span>嘗謂之曰：<span class="yinhao">「古來太子被廢者幾人？餘兒豈不堪立邪！」</span><span class="jiazhu">邪，音耶。</span>乃敕東宮官屬錄太子言語動作，每月奏聞。太子畏帝威嚴，矯情脩飾，由是過惡不上聞。<span class="jiazhu">上，時掌翻。</span></p>
<p class="em2 strong" id="p66"><a class="gg-link" href="#p66" onclick="return changeColor(this);"></a>王軌嘗與小內史賀若弼言：<span class="yinhao">「太子必不克負荷。」</span><span class="jiazhu">賀若，虜複姓。<span class="shu-ming">北史</span>云：北人謂忠貞爲賀若，魏孝文帝以其先祖有忠貞之節，遂以賀若爲氏。若，人者翻。荷，下可翻，又如字。</span>弼深以爲然，勸軌陳之。軌後因侍坐，<span class="jiazhu">坐，徂臥翻。</span>言於帝曰：<span class="yinhao">「皇太子仁孝無聞，恐不了陛下家事。愚臣短暗，不足可信。陛下恆以賀若弼有文武奇才，<span class="jiazhu">恆，戶登翻。</span>亦常以此爲憂。」</span>帝以問弼，對曰：<span class="yinhao">「皇太子養德春宮，<span class="jiazhu">太子居東宮，東方主春，故亦曰春宮。</span>未聞有過。」</span>旣退，軌讓弼曰：<span class="yinhao">「平生言論，無所不道，今者對揚，<span class="jiazhu">對揚，本於傅說、召虎。對，答也；揚，稱也；後人遂以面對敷奏爲對揚。</span>何得乃爾反覆？」</span><span class="jiazhu">爾，如此也。</span>弼曰：<span class="yinhao">「此公之過也。太子，國之儲副，豈易發言！事有蹉跌，<span class="jiazhu">易，以豉翻。蹉，七何翻。跌，徒結翻。</span>便至滅族。本謂公密陳臧否，<span class="jiazhu">否，音鄙。</span>何得遂至昌言！」</span><span class="jiazhu">昌，顯也。昌言，顯言也。</span>軌默然久之，乃曰：<span class="yinhao">「吾專心國家，遂不存私計。向者對衆，良實非宜。」</span></p>
<p class="em2 strong" id="p67"><a class="gg-link" href="#p67" onclick="return changeColor(this);"></a>後軌因內宴<span class="jiazhu">內宴，宴於宮中也。</span>上壽，<span class="jiazhu">上，時掌翻。</span>捋帝須曰：<span class="jiazhu">捋，郎括翻。須，與鬚同。</span><span class="yinhao">「可愛好老公，但恨後嗣弱耳。」</span>先是，帝問右宮伯宇文孝伯曰：<span class="yinhao">「吾兒比來何如？」</span><span class="jiazhu">先，悉薦翻。比，毗至翻。</span>對曰：<span class="yinhao">「太子比懼天威，更無過失。」</span>罷酒，帝責孝伯曰：<span class="yinhao">「公常語我云：『太子無過。』今軌有此言，公爲誑矣。」</span><span class="jiazhu">語，牛倨翻。誑，居況翻。</span>孝伯再拜曰：<span class="yinhao">「父<span class="jiaozhusup">【章：十二行本「父」上有「臣聞」二字；乙十一行本同；孔本同；張校同。】</span>子之際，人所難言。臣知陛下不能割慈忍愛，遂爾結舌。」</span><span class="jiazhu">孝伯此言，亦不可謂之不忠切也。</span>帝知其意，默然久之，乃曰：<span class="yinhao">「朕已委公矣，公其勉之！」</span></p>
<p class="em2 strong" id="p68"><a class="gg-link" href="#p68" onclick="return changeColor(this);"></a>王軌驟言於帝曰：<span class="yinhao">「皇太子非社稷主。普六茹堅貌有反相。」</span><span class="jiazhu">不從容而言之爲驟言。相，息亮翻。</span>帝不悅，曰：<span class="yinhao">「必天命有在，將若之何！」</span>楊堅聞之，甚懼，深自晦匿。</p>
<p class="em2 strong" id="p69"><a class="gg-link" href="#p69" onclick="return changeColor(this);"></a>帝深以軌等言爲然，<span class="jiazhu">爲太子得位殺軌等張本。</span>但漢王贊次長，<span class="jiazhu">長，知兩翻。</span>又不才，餘子皆幼，故得不廢。<span class="jiazhu">史言周武帝明於知子而不廢太子之由。</span></p>
<p class="em2 strong" id="p70"><a class="gg-link" href="#p70" onclick="return changeColor(this);"></a><span class="yinwen">19</span>丁卯，以司空吳明徹爲南兗州刺史。<span class="jiazhu"><span class="shu-ming">五代志</span>：江都郡，梁置南兗州，後齊改爲東廣州，陳復曰南兗。</span></p>
<p class="em2 strong" id="p71"><a class="gg-link" href="#p71" onclick="return changeColor(this);"></a><span class="yinwen">20</span>齊主如晉陽。營邯鄲宮。<span class="jiazhu">此二事也。旣如晉陽，又營宮於邯鄲，以趙故都也。其地在隋、唐臨洺縣。邯鄲，音寒丹。</span></p>
<p class="em2 strong" id="p72"><a class="gg-link" href="#p72" onclick="return changeColor(this);"></a><span class="yinwen">21</span>九月，戊戌，以皇子叔彪爲淮南王。</p>
<p class="em2 strong" id="p73"><a class="gg-link" href="#p73" onclick="return changeColor(this);"></a><span class="yinwen">22</span>周主謂羣臣曰：<span class="yinhao">「朕去歲屬有疾疢，<span class="jiazhu">屬，之欲翻。疢，丑刃翻；丁度曰：熱病也。</span>遂不得克平逋寇。前入齊境，備見其情，彼之行師，殆同兒戲。況其朝廷昏亂，<span class="jiazhu">朝，直遙翻。</span>政由羣小，百姓嗷然，朝不謀夕。天與不取，恐貽後悔。前出河外，直爲拊背，未扼其喉。<span class="jiazhu">謂去年河陰之役。漢婁敬曰：<span class="yinhao">「今與人鬬，不扼其吭而拊其背，未能全勝。」</span></span>晉州本高歡所起之地，<span class="jiazhu">高歡起兵晉州，事始見一百五十四卷梁武帝中大通二年。</span>鎭攝要重，<span class="jiazhu">攝，總持也。</span>今往攻之，彼必來援；吾嚴軍以待，擊之必克。然後乘破竹之勢，鼓行而東，足以窮其巢穴，混同文軌。」</span><span class="jiazhu"><span class="shu-ming">記</span>曰：今天下，書同文，車同軌。</span>諸將多不願行。<span class="jiazhu">將，卽亮翻。</span>帝曰：<span class="yinhao">「機不可失。有沮吾軍者，當以軍法裁之！」</span><span class="jiazhu">沮，在呂翻。</span></p>
<p class="em2 strong" id="p74"><a class="gg-link" href="#p74" onclick="return changeColor(this);"></a>冬，十月，己酉，周主自將伐齊，<span class="jiazhu">將，卽亮翻。</span>以越王盛、杞公亮、隨公楊堅爲右三軍，譙王儉、大將軍竇泰、廣化公丘崇爲左三軍，<span class="jiazhu">廣化郡公。<span class="shu-ming">五代志</span>：河池縣，後魏曰廣化，置廣化郡。</span>齊王憲、陳王純爲前軍。亮，導之子也。</p>
<p class="em2 strong" id="p75"><a class="gg-link" href="#p75" onclick="return changeColor(this);"></a>丙辰，齊主獵於祁連池；癸亥，還晉陽。先是，晉州行臺左丞張延雋公直勤敏，儲偫有備，<span class="jiazhu">先，悉薦翻。偫，直里翻。</span>百姓安業，疆埸無虞。諸嬖倖惡而代之，<span class="jiazhu">埸，音亦。嬖，卑義翻，又博計翻。惡，烏路翻。</span>由是公私煩擾。</p>
<p class="em2 strong" id="p76"><a class="gg-link" href="#p76" onclick="return changeColor(this);"></a>周主至晉州，軍于汾曲，<span class="jiazhu">汾曲，汾水之曲，在平陽南。<span class="shu-ming">水經</span>：汾水南過平陽縣東，又南過臨汾縣東，又屈從縣南西流，是汾曲也。</span>遣齊王憲將兵<span class="jiaozhusup">【章：十二行本「兵」字作「精騎」二字；乙十一行本同；孔本同；張校同。】</span>二萬守雀鼠谷，<span class="jiazhu"><span class="shu-ming">水經</span>：汾水南過冠爵津，在介休縣西南，俗謂之雀鼠谷。數十里間，道隘，水左右悉結偏梁閣道，累石就路，縈帶巖側，或去水一丈，或高六丈，上戴山阜，下臨絕澗，俗謂之魯般橋。蓋通古之津隘，又在今之地險也。將，卽亮翻。</span>陳王純步騎二萬守千里徑，<span class="jiazhu">千里徑亦當在平陽北，要路之一也。杜佑曰：汾州界北接太原，當千里徑。騎，奇寄翻；下同。</span>鄭公達奚震步騎一萬守統軍川，<span class="jiazhu">統軍川，地闕。</span>大將軍韓明步騎五千守齊子嶺，<span class="jiazhu">齊子嶺在邵郡東。</span>焉氏公尹升步騎五千守鼓鍾鎭，<span class="jiazhu">焉氏，讀曰燕支。燕，平聲。此焉氏縣公也。<span class="shu-ming">地形志</span>：涼州番和郡有燕支縣，因燕支山以名縣，隋併入番和縣。<span class="shu-ming">水經註</span>：敎水出垣縣北敎山，其水南歷鼓鍾上峽，又南流歷鼓鍾川；西南有冶官，世人謂之鼓鍾城。<span class="shu-ming">山海經</span>曰：鼓鍾之山，帝臺之所以觴百神，卽是山也。垣縣，後魏於此置邵郡。</span>涼城公辛韶步騎五千守蒲津關，<span class="jiazhu">此涼城郡公也。後魏立涼城郡於漢沃陽縣鹽澤北七里，池西有舊城，俗謂之涼城，郡取名也。按後魏自六鎭反亂，此地皆棄之不能有，後周特取郡名以封爵耳。漢、魏以後，五等之封，皆無實土，其來久矣。蒲津關在蒲坂，因津濟處以立關。<span class="shu-ming">漢書</span>：武帝元封六年，立蒲津關。</span>趙王招步騎一萬自華谷攻齊汾州諸城，<span class="jiazhu"><span class="shu-ming">水經</span>：涑水出河東聞喜縣東山黍葭谷。俗謂之華谷。卽齊將斛律光取周汾北以進築者也。</span>柱國宇文盛步騎一萬守汾水關。<span class="jiazhu">汾水關當在霍邑縣，南臨汾縣北。自此以上，凡言守者，皆以斷齊援兵之路，獨守蒲津關者爲後繼。<span class="shu-ming">括地志</span>：汾州靈石縣有雀鼠谷、汾水關。</span></p>
<p class="em2 strong" id="p77"><a class="gg-link" href="#p77" onclick="return changeColor(this);"></a>遣內史王誼監諸軍攻平陽城。<span class="jiazhu">監，工銜翻。</span>齊行臺僕射海昌王尉相貴嬰城拒守。<span class="jiazhu">尉，紆勿翻。</span><span class="jiaozhusup">【章：十二行本「守」下有「相貴，相願之兄也」七字；乙十一行本同；孔本同；張校同。】</span>甲子，齊集兵晉祠。<span class="jiazhu"><span class="shu-ming">地形志</span>：晉陽有晉王祠。</span>庚午，齊主自晉陽帥諸軍趣晉州。<span class="jiazhu">帥，讀曰率；下同。趣，七喻翻。</span>周主日自汾曲至城下督戰，城中窘急。<span class="jiazhu">窘，巨隕翻。</span>庚午，行臺左丞侯子欽出降於周。<span class="jiazhu">降，戶江翻。</span>壬申，晉州刺史崔景嵩守北城，夜，遣使請降於周，王軌帥衆應之。未明，周將北海段文振，杖槊與數十人先登，<span class="jiazhu">使，疏吏翻。帥，讀曰率。將，卽亮翻。槊，色角翻。</span>與景嵩同至尉相貴所，拔佩刀劫之。城上鼓譟，齊兵大潰，遂克晉州，虜相貴及甲士八千人。</p>
<p class="em2 strong" id="p78"><a class="gg-link" href="#p78" onclick="return changeColor(this);"></a>齊主方與馮淑妃獵於天池，<span class="jiazhu"><span class="shu-ming">考異</span>曰：<span class="shu-ming">馮淑妃傳</span>云：<span class="yinhao">「獵於三堆。」</span>今從<span class="shu-ming">高阿那肱傳</span>。余按宋白<span class="shu-ming">續通典</span>，嵐州靜樂縣，本三堆也；天池亦在縣界。</span>晉州告急者，自旦至午，驛馬三至。右丞相高阿那肱曰：<span class="yinhao">「大家正爲樂，<span class="jiazhu">樂，音洛。</span>邊鄙小小交兵，乃是常事，何急奏聞！」</span>至暮，使更至，<span class="jiazhu">使，疏吏翻。</span>云<span class="yinhao">「平陽已陷，」</span>乃奏之。齊主將還，淑妃請更殺一圍，齊主從之。<span class="jiazhu">按齊主獵於祁連池，癸亥，還晉陽。甲子，卽集兵，庚午，自晉陽帥兵趣晉州。壬申，晉州陷時，齊主方獵於天池，馮淑妃請更殺一圍。如審是，則晉州陷之日，齊主猶在天池。天池，今在憲州靜樂縣，至晉陽一百七十餘里，自晉陽南至晉州又五百有餘里。齊主旣以庚午違晉陽而南，無緣復北至天池。竊謂獵祁連池與獵天池，共是一事，北人謂天爲祁連，故天池亦謂之祁連池。<span class="shu-ming">通鑑</span>稡集諸書成一家言，自癸亥排日書至庚午發晉陽，是據<span class="shu-ming">北齊紀</span>；書高阿那肱不急奏邊報，是據<span class="shu-ming">阿那肱傳</span>；書請更殺一圍，是據<span class="shu-ming">馮淑妃傳</span>；合三者而書之，不能不相牴牾。又，<span class="shu-ming">馮淑妃傳</span>以爲獵於三堆，三堆在肆州永安郡平寇縣界，亦在晉陽北。</span></p>
<p class="em2 strong" id="p79"><a class="gg-link" href="#p79" onclick="return changeColor(this);"></a>周齊王憲攻拔洪洞、永安二城，<span class="jiazhu">二城皆在晉州北。洪洞城在楊縣，取城北洪洞嶺名之。永安，古彘縣地，隋改曰霍邑。</span>更圖進取。齊人焚橋守險，軍不得進，乃屯永安。使永昌公椿屯雞栖原，<span class="jiazhu">永昌郡公。<span class="shu-ming">五代志</span>：巴東郡大昌縣，後周置永昌郡。雞栖原在永安北。</span>伐柏爲菴以立營。<span class="jiazhu">菴，烏含翻。漢皇甫規親入菴廬巡視三軍。</span>椿，廣之弟也。</p>
<p class="em2 strong" id="p80"><a class="gg-link" href="#p80" onclick="return changeColor(this);"></a>癸酉，齊主分軍萬人向千里徑，<span class="jiazhu">壬申，晉州陷，癸酉，齊軍已向千里徑，則知晉州陷不與獵天池同日，明矣。</span>又分軍出汾水關，自帥大軍上雞栖原。<span class="jiazhu">上，時掌翻。</span>宇文盛遣人告急，齊王憲自救之。齊師退，盛追擊，破之。俄而椿告齊師稍逼，憲復還救之。<span class="jiazhu">復，扶又翻。</span>與齊對陳，至夜不戰。<span class="jiazhu">陳，讀曰陣。</span>會周主召憲還，<span class="jiazhu">還，從宣翻，又如字。</span>憲引兵夜去。齊人見柏菴在，不之覺，明日，始知之。齊主使高阿那肱將前軍先進，仍節度諸軍。<span class="jiazhu">將，卽亮翻。</span></p>
<p class="em2 strong" id="p81"><a class="gg-link" href="#p81" onclick="return changeColor(this);"></a>甲戌，周以上開府儀同大將軍安定梁士彥爲晉州刺史，留精兵一萬鎭之。</p>
<p class="em2 strong" id="p82"><a class="gg-link" href="#p82" onclick="return changeColor(this);"></a>十一月，己卯，齊主至平陽。周主以齊兵新集，聲勢甚盛，且欲西還以避其鋒。開府儀同大將軍宇文忻諫曰：<span class="yinhao">「以陛下之聖武，乘敵人之荒縱，何患不克！若使齊得令主，君臣協力，雖湯、武之勢，未易平也。<span class="jiazhu">易，以豉翻。</span>今主暗臣愚，士無鬬志，雖有百萬之衆，實爲陛下奉耳。」</span>軍正京兆王紘<span class="jiaozhusup">【章：十二行本「紘」作「韶」；乙十一行本同；孔本同。】</span>曰：<span class="jiazhu">時因行軍，倣漢制置軍正之官，不常置也。</span><span class="yinhao">「齊失紀綱，於茲累世。<span class="jiazhu">世祖嗣位，齊政不綱，今再世矣。</span>天獎周室，一戰而扼其喉。取亂侮亡，正在今日。<span class="jiazhu">取亂侮亡，商<span class="shu-ming">仲虺之誥</span>。</span>釋之而去，臣所未諭。」</span>周主雖善其言，竟引軍還。忻，貴之子也。<span class="jiazhu">宇文貴本朔方人，徙京兆，仕周爲大司馬，非周之族也。</span></p>
<p class="em2 strong" id="p83"><a class="gg-link" href="#p83" onclick="return changeColor(this);"></a>周主留齊王憲爲後拒，齊師追之，憲與宇文忻各將百騎與戰，斬其驍將賀蘭豹子等，<span class="jiazhu">將，卽亮翻；下同。騎，奇寄翻。驍，堅堯翻。</span>齊師乃退。憲引軍渡汾，追及周主於玉壁。</p>
<p class="em2 strong" id="p84"><a class="gg-link" href="#p84" onclick="return changeColor(this);"></a>齊師遂圍平陽，晝夜攻之。城中危急，樓堞皆盡，<span class="jiazhu">樓，城上敵樓。堞，城短垣。堞，徒協翻。</span>所存之城，尋仞而已。<span class="jiazhu">六尺爲尋，七尺爲仞。</span>或短兵相接，<span class="jiazhu">槍槊爲短兵。</span>或交馬出入，外援不至，衆皆震懼。梁士彥忼慨自若，<span class="jiazhu">忼，苦朗翻。</span>謂將士曰：<span class="yinhao">「死在今日，吾爲爾先。」</span>於是勇烈齊奮，呼聲動地，<span class="jiazhu">呼，火故翻。</span>無不一當百。齊師少卻，<span class="jiazhu">少，詩沼翻。</span>乃令妻妾、軍民、婦女，晝夜脩城，三日而就。周主使齊王憲將兵六萬屯涑川，遙爲平陽聲援。齊人作地道攻平陽，城陷十餘步，將士乘勢欲入。齊主敕且止，召馮淑妃觀之。淑妃粧點，不時至，周人以木拒塞之，<span class="jiazhu">塞，悉則翻。</span> 城遂不下。舊俗相傳，晉州城西石上有聖人跡，淑妃欲往觀之。齊主恐弩矢及橋，乃抽攻城木造遠橋。<span class="jiazhu">舊橋近城，別造遠橋。</span>齊主與淑妃度橋，橋壞，至夜乃還。</p>
<p class="em2 strong" id="p85"><a class="gg-link" href="#p85" onclick="return changeColor(this);"></a>癸巳，周主還長安。甲午，復下詔，以齊人圍晉州，更帥諸軍擊之。丙申，縱齊降人使還。<span class="jiazhu">帥，讀曰率。縱之使還，齊師知周師將復至而懼，亦以堅晉州守者之心。降，戶江翻。</span>丁酉，周主發長安；<span class="jiazhu">還長安僅三日，復出師，明引歸者，欲使齊師疲於攻平陽而後取之。</span>壬寅，濟河，與諸軍合。十二月，丁未，周主至高顯，<span class="jiazhu">高顯蓋近涑川。</span>遣齊王<span class="jiaozhusup">【章：十二行本「王」下有「憲」字；乙十一行本同；孔本同；張校同。】</span>帥所部先向平陽。戊申，周主至平陽。庚戌，諸軍總集，凡八萬人，稍進，逼城置陳，東西二十餘里。</p>
<p class="em2 strong" id="p86"><a class="gg-link" href="#p86" onclick="return changeColor(this);"></a>先是齊人恐周師猝至，於城南穿塹，自喬山屬於汾水；齊主大出兵，陳於塹北，<span class="jiazhu">陳，讀曰陣。先，悉薦翻。塹，七豔翻。屬，之欲翻。喬山當在平陽城西。</span>周主命齊王憲馳往觀之。憲復命曰：<span class="yinhao">「易與耳，<span class="jiazhu">易，以豉翻。</span>請破之而後食。」</span><span class="jiazhu"><span class="shu-ming">左傳</span>：齊、晉戰于鞌。齊侯曰：<span class="yinhao">「余姑翦滅此而後朝食。」</span></span>周主悅，曰：<span class="yinhao">「如汝言，吾無憂矣！」</span>周主乘常御馬，從數人巡陳，所至輒呼主帥姓名慰勉之。<span class="jiazhu">帥，所類翻。</span>將士喜於見知，咸思自奮。將戰，有司請換馬。周主曰：<span class="yinhao">「朕獨乘良馬，欲何之！」</span>周主欲薄齊師，礙塹而止，自旦至申，相持不決。</p>
<p class="em2 strong" id="p87"><a class="gg-link" href="#p87" onclick="return changeColor(this);"></a>齊主謂高阿那肱曰：<span class="yinhao">「戰是邪？不戰是邪？」</span><span class="jiazhu">邪，音耶。</span>阿那肱曰：<span class="yinhao">「吾兵雖多，堪戰不過十萬，病傷及繞城樵爨者復三分居一。<span class="jiazhu">復，扶又翻。</span>昔攻玉壁，援軍來卽退。<span class="jiazhu">攻玉壁，事見一百五十九卷梁武帝中大同元年。</span>今日將士，豈勝神武時邪﹗<span class="jiazhu">高歡諡神武皇帝。</span>不如勿戰，卻守高梁橋。」</span><span class="jiazhu"><span class="shu-ming">地形志</span>：晉州平陽縣有高梁城。<span class="shu-ming">水經註</span>：汾水逕高梁故城西，故高梁之墟也，晉文公害懷公於此。汾水又南過平陽縣東。<span class="shu-ming">新唐志</span>：晉州臨汾縣東北十里有高梁堰。</span>安吐根曰：<span class="yinhao">「一撮許賊，馬上刺取，擲著汾水中耳﹗」</span><span class="jiazhu">一撮，言其少也。撮，倉括翻。刺，七亦翻。著，直略翻。不知兵勢而輕敵大言，未有不敗者也。</span>齊主意未決。諸內參曰：<span class="yinhao">「彼亦天子，我亦天子。彼尙能遠來，我何爲守塹示弱﹗」</span>齊主曰：<span class="yinhao">「此言是也。」</span>於是塡塹南引。周主大喜，勒諸軍擊之。</p>
<p class="em2 strong" id="p88"><a class="gg-link" href="#p88" onclick="return changeColor(this);"></a>兵纔合，齊主與馮淑妃並騎觀戰。東偏少卻，淑妃怖曰：<span class="yinhao">「軍敗矣﹗」</span><span class="jiazhu">騎，奇寄翻。少，詩沼翻。怖，普故翻，惶懼也。</span>錄尙書事城陽王穆提婆曰：<span class="yinhao">「大家去﹗大家去﹗」</span>齊主卽以淑妃奔高梁橋。開府儀同三司奚長諫曰：<span class="yinhao">「半進半退，戰之常體。今兵衆全整，未有虧傷，陛下捨此安之﹗馬足一動，人情駭亂，不可復振。願速還安慰之﹗」</span><span class="jiazhu">復，扶又翻。還，從宜翻，又音如字；下同。</span>武衞張常山自後至，<span class="jiazhu">武衞，屬左、右武衞將軍。</span>亦曰：<span class="yinhao">「軍尋收訖，甚完整。圍城兵亦不動。至尊宜回。不信臣言，乞將內參往視。」</span><span class="jiazhu">將，領也，與也，偕也，攜也，挾也。</span>齊主將從之。穆提婆引齊主肘曰：<span class="yinhao">「此言難信。」</span>齊主遂以淑妃北走。齊師大潰，死者萬餘人，軍資器械，數百里間，委棄山積。<span class="jiazhu">齊人所棄，皆爲稽胡所取，後周人由此討稽胡。</span>安德王延宗獨全軍而還。<span class="jiazhu">延宗在亂能整，未易才也。惜大廈將顚，非一木所支耳。</span></p>
<p class="em2 strong" id="p89"><a class="gg-link" href="#p89" onclick="return changeColor(this);"></a>齊主至洪洞，淑妃方以粉鏡自玩，<span class="jiazhu">施粉添粧，臨鏡以自玩也。</span>後聲亂，唱賊至，於是復走。<span class="jiazhu">復，扶又翻。</span>先是齊主以淑妃爲有功勳，將立爲左皇后，遣內參詣晉陽取皇后服御褘翟等。<span class="jiazhu"><span class="shu-ming">五代志</span>：梁制：皇后謁廟，服袿䙱大衣，蓋嫁服也，皁上皁下；親蠶則青上縹下。齊制：皇后助祭、朝會以褘衣，祠郊禖以褕狄，小宴以闕狄，親蠶以鞠衣，禮見皇帝以展方，宴居以綠衣。六服俱有蔽膝，織成緄帶。周制：皇后翟衣六：祀郊禖、朝享，則翬衣，素質，五色；祭陰社、朝命婦，則<span class="zuzi">{衤䍃}</span>衣，青質，五色；祭羣小祀、受獻璽，則鷩衣，赤色；采桑，則鴇衣，黃色；從皇帝見賓客、聽女敎，則鵫衣，白色；食命婦、歸寧，則𥏊衣，玄色。隋制：皇后褘衣，深青，織成爲之，爲翬翟之形，素質五色十二等。先，悉薦翻。褘，許韋翻。袿，涓畦翻。<span class="shu-ming">釋名</span>：婦人上服曰袿，具下垂者。䙱，朱欲翻。縹，匹小翻。褕，音遙。展，與襢同，陟戰翻。沈，將輦翻。緄，古本翻。<span class="zuzi">{衤䍃}</span>，與褕同音。鷩，必列翻，亦雉也。鴇，補抱翻。鵫，敕角翻，雉名。𥏊，直質翻。</span>至是，遇於中塗，齊主爲按轡，<span class="jiazhu">爲，于僞翻。</span>命淑妃著之，然後去。<span class="jiazhu">史言齊師之敗，皆由馮小憐以婦人從軍，國之禍也。齊主旣敗，而寵其所嬖以速亡。著，職略翻。</span></p>
<p class="em2 strong" id="p90"><a class="gg-link" href="#p90" onclick="return changeColor(this);"></a>辛亥，周主入平陽。梁士彥見周主，持周主須而泣曰：<span class="yinhao">「臣幾不見陛下！」</span>周主亦爲之流涕。<span class="jiazhu">史敍後周君臣相與之情。須，與鬚同。幾，居依翻。爲，于僞翻；上主爲、下善爲同。</span></p>
<p class="em2 strong" id="p91"><a class="gg-link" href="#p91" onclick="return changeColor(this);"></a>周主以將士疲弊，欲引還。<span class="jiazhu">將，息亮翻。還，所宣翻，又音如字。</span>士彥叩馬諫曰：<span class="yinhao">「今齊師遁散，衆心皆動，因其懼而攻之，其勢必舉。」</span>周主從之，執其手曰：<span class="yinhao">「余得晉州，爲平齊之基，若不固守，則大事不成。朕無前憂，唯慮後變，汝善爲我守之！」</span><span class="jiazhu">用兵而能慮後患者，善師者也。</span>遂帥諸將追齊師。<span class="jiazhu">帥，讀曰率。</span>諸將固請西還，周主曰：<span class="yinhao">「縱敵患生。卿等若疑，朕將獨往。」</span>諸將乃不敢言。癸丑，至汾水關。</p>
<p class="em2 strong" id="p92"><a class="gg-link" href="#p92" onclick="return changeColor(this);"></a>齊主入晉陽，憂懼不知所之。甲寅，齊大赦。齊主問計於朝臣，皆曰：<span class="yinhao">「宜省賦息役，以慰民心；收遺兵，背城死戰，以安社稷。」</span><span class="jiazhu">朝，直遙翻。背，蒲妹翻。</span>齊主欲留安德王延宗、廣寧王孝珩守晉陽，<span class="jiazhu">珩，音行。</span>自向北朔州。<span class="jiazhu">魏孝昌中，改懷朔鎭爲朔州，本漢五原郡地；尋卽陷沒，而朔州寄治幷州界。後齊置朔州於古馬邑城，於西河郡置南朔州，故謂馬邑爲北朔州。<span class="shu-ming">新唐志</span>曰：朔州本治善陽，建中中，馬遂徙治馬邑。大元以朔州置順義節度，領鄯陽、窟谷二縣，而以馬邑縣置固州。</span>若晉陽不守，則奔突厥，<span class="jiazhu">厥，九勿翻。</span>羣臣皆以爲不可，帝不從。</p>
<p class="em2 strong" id="p93"><a class="gg-link" href="#p93" onclick="return changeColor(this);"></a>開府儀同三司賀拔伏恩等宿衞近臣三十餘人西奔周軍，周主封賞各有差。</p>
<p class="em2 strong" id="p94"><a class="gg-link" href="#p94" onclick="return changeColor(this);"></a>高阿那肱所部兵尙一萬，守高壁，<span class="jiazhu">高壁，嶺名，在雀鼠谷南。<span class="shu-ming">括地志</span>：汾州靈石縣有高壁嶺。杜佑曰：在縣東南。宋白曰：靈石縣東南有高壁嶺、雀鼠谷、汾水關，皆汾西險固之所。</span>餘衆保洛女砦。<span class="jiazhu">砦，與寨同，柴夬翻；下同。</span>周主引軍向高壁，阿那肱望風退走。齊王憲攻洛女砦，拔之。有軍士告阿那肱招引西軍，齊主令侍中斛律孝卿檢校，孝卿以爲妄。還，至晉陽，阿那肱腹心復告阿那肱謀反，<span class="jiazhu">復，扶又翻。</span>又以爲妄，斬之。</p>
<p class="em2 strong" id="p95"><a class="gg-link" href="#p95" onclick="return changeColor(this);"></a>乙卯，齊主詔安德王延宗、廣寧王孝珩募兵。延宗入見，<span class="jiazhu">珩，音行。見，賢遍翻。</span>齊主告以欲向北朔州，<span class="jiazhu">後魏太和中，置朔州於定襄故城。高齊天保，於馬邑西南置朔州，相去三百八十里。故定襄古城之朔州有北朔州之稱。</span>延宗泣諫，不從，密遣左右先送皇太后、太子於北朔州。</p>
<p class="em2 strong" id="p96"><a class="gg-link" href="#p96" onclick="return changeColor(this);"></a>丙辰，周主與齊王憲會於介休。<span class="jiazhu">介休縣屬西河郡。</span>齊開府儀同三司韓建業舉城降，以爲上柱國，封郇公。<span class="jiazhu">降，戶江翻。郇，音荀。郇，古國名。</span></p>
<p class="em2 strong" id="p97"><a class="gg-link" href="#p97" onclick="return changeColor(this);"></a>是夜，齊主欲遁去，諸將不從。<span class="jiazhu">將，卽亮翻。</span>丁巳，周師至晉陽。齊主復大赦，<span class="jiazhu">復，扶又翻。</span>改元隆化。以安德王延宗爲相國、幷州刺史，總山西兵，<span class="jiazhu">幷，卑經翻。鄴都謂幷州之地爲山西。</span>謂曰：<span class="yinhao">「幷州兄自取之，兒今去矣！」</span>延宗曰：<span class="yinhao">「陛下爲社稷勿動。臣爲陛下出死力戰，必能破之。」</span><span class="jiazhu">爲，于僞翻。</span>穆提婆曰：<span class="yinhao">「至尊計已成，王不得輒沮！」</span><span class="jiazhu">沮，在呂翻。</span>齊主乃夜斬五龍門而出，欲奔突厥，從官多散。<span class="jiazhu">厥，九勿翻。從，才用翻；下同。</span>領軍梅勝郎叩馬諫，乃回向鄴。時唯高阿那肱等十餘騎從，<span class="jiazhu">騎，奇寄翻。</span>廣寧王孝珩、襄城王彥道繼至，得數十人與俱。</p>
<p class="em2 strong" id="p98"><a class="gg-link" href="#p98" onclick="return changeColor(this);"></a>穆提婆西奔周軍。陸令萱自殺，家屬皆誅沒。周主以提婆爲柱國、宜州刺史。<span class="jiazhu"><span class="shu-ming">五代志</span>：京兆郡華原縣，後魏置北雍州，西魏改爲宜州。</span>下詔諭齊羣臣曰：<span class="yinhao">「若妙盡人謀，深達天命，官榮爵賞，各有加隆。或我之將卒，逃逸彼朝，<span class="jiazhu">將，卽亮翻。朝，直遙翻。</span>無問貴賤，皆從蕩滌。」</span>自是齊臣降者相繼。<span class="jiazhu">降，戶江翻。</span></p>
<p class="em2 strong" id="p99"><a class="gg-link" href="#p99" onclick="return changeColor(this);"></a>初，齊高祖爲魏丞相，<span class="jiazhu">齊尊高歡廟號曰高祖。相，息亮翻。</span>以唐邕典外兵曹，太原白建典騎兵曹，<span class="jiazhu">騎，奇寄翻。</span>皆以善書計、工簿帳受委任。及齊受禪，諸司咸歸尙書；唯二曹不廢，更名二省。<span class="jiazhu">更，工衡翻。</span>邕官至錄尙書事，建官至中書令，常典二省，世稱<span class="yinhao">「唐、白」</span>。邕兼領度支，與高阿那肱有隙，阿那肱譖之，齊主敕侍中斛律孝卿總知騎兵、度支。<span class="jiazhu">度，徒洛翻。</span>孝卿事多專決，不復詢稟。<span class="jiazhu">復，扶又翻。</span>邕自以宿習舊事，爲孝卿所輕，意甚鬱鬱。<span class="jiazhu">鬱鬱者，受抑而氣不得舒也。</span>及齊主還鄴，邕遂留晉陽。幷州將帥請於安德王延宗曰：<span class="yinhao">「王不爲天子，諸人實不能爲王出死力。」</span><span class="jiazhu">將，卽亮翻。帥，所類翻。爲，于僞翻。</span>延宗不得已，戊午，卽皇帝位。下詔曰：<span class="yinhao">「武平孱弱，<span class="jiazhu">曰武平者，稱齊主年號。孱，士顏翻，又士眼翻。</span>政由宮<span class="jiaozhusup">【章：十二行本「宮」作「宦」；乙十一行本同。】</span>豎，斬關夜遁，莫知所之。王公卿士，猥見推逼，<span class="jiazhu">猥，遝也。</span>今祗承寶位。」</span>大赦，改元德昌。以晉昌王唐邕爲宰相，齊昌王莫多婁敬顯、沭陽王<span class="jiaozhusup">【章：十二行本「王」下有「和阿千子」四字；乙十一行本同；孔本同；張校同，云無註本「千」作「干」。】</span>右衞大將軍段暢、開府儀同三司韓骨胡等爲將帥。敬顯，貸文之子也。<span class="jiazhu">此皆齊所封郡王也。<span class="shu-ming">五代志</span>：西城郡石泉縣，置晉昌郡。蘄春郡蘄春縣，後齊置齊昌郡。東海郡沭陽縣，東魏置沭陽郡。莫多婁貸文戰死，事見一百五十八卷梁武帝大同四年。沭，音術。</span>衆聞之，不召而至者，前後相屬。延宗發府藏及後宮美女以賜將士，<span class="jiazhu">屬，之欲翻。藏，徂浪翻。將，卽亮翻。</span>籍沒內參十餘家。齊主聞之，謂近臣曰：<span class="yinhao">「我寧使周得幷州，不欲安德得之。」</span>左右曰：<span class="yinhao">「理然。」</span>延宗見士卒，皆親執手稱名，流涕嗚咽，衆爭爲死；<span class="jiazhu">爲，于僞翻。</span>童兒女子，亦乘屋攘袂，投甎石以禦敵。<span class="jiazhu">乘，登也。</span></p>
<p class="em2 strong" id="p100"><a class="gg-link" href="#p100" onclick="return changeColor(this);"></a>己未，周主至晉陽。<span class="jiazhu"><span class="shu-ming">考異</span>曰：<span class="shu-ming">周書·武帝紀</span>：<span class="yinhao">「丁巳，大軍次幷州。」</span>又云：<span class="yinhao">「己未，軍次幷州。」</span>蓋丁巳前軍至，己未帝乃至也。</span>庚申，齊主入鄴。周師圍晉陽，四合如黑雲。<span class="jiazhu">周戎衣及旗幟皆黑，且兵多，故如黑雲。</span>安德王延宗命莫多婁敬顯、韓骨胡拒城南，和阿干子、段暢拒城東，自帥衆拒齊王憲於城北。<span class="jiazhu">帥，讀曰率。</span>延宗素肥，前如偃，後如伏，人常笑之。至是，奮大矟往來督戰，<span class="jiazhu">矟，所角翻。</span>勁捷若飛，所向無前。和阿干子、段暢以千騎奔周軍。<span class="jiazhu">騎，奇寄翻。</span>周主攻東門，際昏，遂入之，進焚佛寺。延宗、敬顯自門入，夾擊之，周師大亂，爭門，相塡壓，塞路不得進。齊人從後斫刺，死者二千餘人。<span class="jiazhu">塞，悉則翻。刺，七亦翻。</span>周主左右略盡，自拔無路。承御上士張壽牽馬首，<span class="jiazhu">承御上士，蓋侍衞左右之官。</span>賀拔伏恩以鞭拂其後，<span class="jiazhu"><span class="shu-ming">考異</span>曰：<span class="shu-ming">北齊書·安德王延宗傳</span>作<span class="yinhao">「佛恩」</span>。今從<span class="shu-ming">周</span>、<span class="shu-ming">齊·帝紀</span>。</span>崎嶇得出。<span class="jiazhu">崎，丘奇翻。嶇，音區。</span>齊人奮擊，幾中之。<span class="jiazhu">幾，居依翻，又巨希翻，近也。中，戶仲翻。</span>城東道阨曲，<span class="jiazhu">阨，與阸同，烏懈翻。</span>伏恩及降者皮子信導之，僅得免，<span class="jiazhu">降，戶江翻。</span>時已四更。<span class="jiazhu">夜分五更。四更，丁夜也。更，工衡翻。</span>延宗謂周主爲亂兵所殺，使於積尸中求長鬣者，不得。<span class="jiazhu">鬣，良涉翻，鬚也。</span>時齊人旣捷，入坊飲酒，盡醉臥，延宗不復能整。<span class="jiazhu">復，扶又翻。</span></p>
<p class="em2 strong" id="p101"><a class="gg-link" href="#p101" onclick="return changeColor(this);"></a>周主出城，飢甚，欲遁去，諸將亦多勸之還。<span class="jiazhu">將，卽亮翻。還，從宣翻，又音如字。</span>宇文忻勃然進曰：<span class="yinhao">「陛下自克晉州，乘勝至此。今僞主奔波，關東響震，自古行兵，未有若斯之盛。昨日破城，將士輕敵，微有不利，何足爲懷！丈夫當死中求生，敗中取勝。今破竹之勢已成，柰何棄之而去！」</span>齊王憲、柱國王誼亦以爲去必不免，段暢等又盛言城內空虛。周主乃駐馬，鳴角收兵，俄頃復振。<span class="jiazhu">散兵復聚，則摧沮之勢振迅而起。復，扶又翻，又音如字。</span>辛酉，旦，還攻東門，克之。<span class="jiazhu">還，復也。</span>延宗戰力屈，走至城北，周人擒之。周主下馬執其手，延宗辭曰：<span class="yinhao">「死人手，何敢迫至尊！」</span>周主曰：<span class="yinhao">「兩國天子，非有怨惡，直爲百姓來耳。<span class="jiazhu">言爲救民而來。爲，于僞翻。</span>終不相害，勿怖也。」</span><span class="jiazhu">怖，蒲故翻。</span>使復衣帽而禮之。<span class="jiazhu"><span class="shu-ming">五代志</span>：帽自天子下及士人通冠之，蓋常服也。然亦有白紗烏紗之異，又有繒皁雜紗爲之者。</span>唐邕等皆降於周。<span class="jiazhu">降，戶江翻。</span>獨莫多婁敬顯奔鄴，齊主以爲司徒。</p>
<p class="em2 strong" id="p102"><a class="gg-link" href="#p102" onclick="return changeColor(this);"></a>延宗初稱尊號，遣使修啓於瀛州刺史任城王湝，<span class="jiazhu">後魏置瀛州於河間。使，疏吏翻；下同。任，音壬。湝，戶皆翻，又音皆。</span>曰：<span class="yinhao">「至尊出奔，宗廟事重，羣公勸迫，權主號令。事寧，終歸叔父。」</span>湝曰：<span class="yinhao">「我人臣，何容受此啓！」</span>執使者送鄴。</p>
<p class="em2 strong" id="p103"><a class="gg-link" href="#p103" onclick="return changeColor(this);"></a>壬戌，周主大赦，削除齊制。收禮文武之士。</p>
<p class="em2 strong" id="p104"><a class="gg-link" href="#p104" onclick="return changeColor(this);"></a>鄴伊婁謙聘於齊，<span class="jiazhu">周遣伊婁謙聘齊，事見去年二月，此上不應有<span class="yinhao">「鄴」</span>字，蓋<span class="yinhao">「初」</span>之誤也。</span><span class="jiaozhusup">【章：十二行本正作「初」；乙十一行本同；孔本同；張校同。】</span>其參軍高遵以情輸於齊，<span class="jiazhu">言周將伐齊，使謙來觀釁。</span>齊人拘之於晉陽。周主旣克晉陽，召謙，勞之。<span class="jiazhu">勞，力到翻；下親勞同。</span>執遵付謙，任其報復。謙頓首，請赦之，周主曰：<span class="yinhao">「卿可聚衆唾面，使其知愧。」</span>謙曰：<span class="yinhao">「以遵之罪，又非唾面可責。」</span><span class="jiazhu">唾，湯臥翻。</span>帝善其言而止。謙待遵如初。</p>
<p class="margin2" id="p105"><a class="gg-link" href="#p105" onclick="return changeColor(this);"></a>臣光曰：賞有功，誅有罪，此人君之任也。高遵奉使異國，漏泄大謀，斯叛臣也；<span class="jiazhu">使，疏吏翻。</span>周高祖不自行戮，乃以賜謙，使之復怨，失政刑矣！孔子謂以德報怨者何以報德。爲謙者，宜辭而不受，歸諸有司，以正典刑。乃請而赦之以成其私名，美則美矣，亦非公義也。</p>
<p class="em2 strong" id="p106"><a class="gg-link" href="#p106" onclick="return changeColor(this);"></a><span class="yinwen">23</span>齊主命立重賞以募戰士，而竟不出物。廣寧王孝珩請<span class="yinhao">「使任城王湝將幽州道兵入土門，<span class="jiazhu">按<span class="shu-ming">新唐志</span>：井陘故關，一名土門關。珩，音行。任，音壬。湝，音皆，又古皆翻。將，卽亮翻；下同。</span>揚聲趣幷州，<span class="jiazhu">趣，七喻翻；下同。</span>獨孤永業將洛州道兵入潼關，揚聲趣長安，<span class="jiazhu">後魏自平城遷都洛陽，置司州；孝武西入關，東魏北都鄴，以鄴爲司州，以洛陽爲洛州。</span>臣請將京畿兵出滏口，鼓行逆戰。<span class="jiazhu">滏口，滏水之口。<span class="shu-ming">山海經</span>：滏水出神茵之山。<span class="shu-ming">圖經</span>：泉源瀵涌若湯焉。滏，音釜。</span>敵聞南北有兵，自然逃潰。」</span>又請出宮人珍寶賞將士。齊主不悅。斛律孝卿請齊主親勞將士，爲之撰辭，<span class="jiazhu">將，卽亮翻。勞，力到翻。爲，于僞翻。撰，士免翻。</span>且曰：<span class="yinhao">「宜忼慨流涕，以感激人心。」</span>齊主旣出，臨衆，將令之，不復記所受言，<span class="jiazhu">令，讀如軍令之令。復，扶又翻。</span>遂大笑，左右亦笑。將士怒曰：<span class="yinhao">「身尙如此，吾輩何急！」</span>皆無戰心。於是自大丞相已下，太宰、三師、大司馬、三公等官，<span class="jiazhu">後齊制官多循後魏，大丞相、太宰，位望最爲崇重。太師、太傅、太保，是爲三師，擬古上公，非勳德不居。次有大司馬、大將軍，是爲二大，並典司武事。次置太尉、司徒、司空，是爲三公。三師、二大、三公府三門，當中開黃閤，設內屛；其階皆正一品。</span>並增員而授，或三或四，不可勝數。<span class="jiazhu">勝，音升。數，所矩翻，計也，舊所具翻。</span></p>
<p class="em2 strong" id="p107"><a class="gg-link" href="#p107" onclick="return changeColor(this);"></a>朔州行臺僕射高勱將兵侍衞太后、太子，自土門道還鄴。<span class="jiazhu">勱，音邁。</span>時宦官儀同三司茍子溢猶恃寵縱暴，民間雞彘，縱鷹犬搏噬取之；勱執以徇，將斬之；太后救之，得免。或謂勱曰：<span class="yinhao">「子溢之徒，言成禍福，獨不慮後患邪？」</span>勱攘袂曰：<span class="yinhao">「今西寇已據幷州，<span class="jiazhu">周在齊之西，故謂之西寇。</span>達官率皆委叛，<span class="jiazhu">有位任而光顯於時者爲達官。委，棄也。委叛者，言棄官而叛去。</span>正坐此輩濁亂朝廷。<span class="jiazhu">朝，直遙翻。</span>若得今日斬之，明日受誅，亦無所恨！」</span>勱，岳之子也。<span class="jiazhu">高岳從高歡起兵有功。</span>甲子，齊太后至鄴。</p>
<p class="em2 strong" id="p108"><a class="gg-link" href="#p108" onclick="return changeColor(this);"></a>丙寅，周主出齊宮中珍寶服玩及宮女二千人，班賜將士，加立功者官爵各有差。<span class="jiazhu">將，卽亮翻。</span>周主問高延宗以取鄴之策，辭曰：<span class="yinhao">「此非亡國之臣所及。」</span>強問之，<span class="jiazhu">強，其兩翻。</span>乃曰：<span class="yinhao">「若任城王據鄴，臣不能知。<span class="jiazhu">任，音壬。</span>若今主自守，陛下兵不血刃。」</span>癸酉，周師趣鄴，<span class="jiazhu">趣，七喻翻。</span>命齊王憲先驅，以上柱國陳王純爲幷州總管。</p>
<p class="em2 strong" id="p109"><a class="gg-link" href="#p109" onclick="return changeColor(this);"></a>齊主引諸貴臣入朱雀門，<span class="jiazhu">朱雀門，鄴宮城正南門也。</span>賜酒食，問以禦周之策，人人異議，齊主不知所從。是時人情忷懼，莫有鬬心，朝士出降，晝夜相屬。<span class="jiazhu">忷，許勇翻。朝，直遙翻。屬，之欲翻。</span>高勱曰：<span class="yinhao">「今之叛者，多是貴人，至於卒伍，猶未離心。請追五品已上家屬，置之三臺，<span class="jiazhu">勱，音邁。考之齊制，五品已上，謂自尙書郎、中書侍郎、諫議大夫、九寺少卿、給事黃門侍郎、通直散騎常侍、尙書左·右丞、三公府長史·諮議參軍、太子三卿、直閤將軍、東宮正都督已上也。三臺，魏武帝所建，齊文宣帝又增崇之，時改爲寺。</span>因脅之以戰，若不捷，則焚臺。此曹顧惜妻子，必當死戰。且王師頻北，賊徒輕我，今背城一決，<span class="jiazhu">背，蒲妹翻。</span>理必破之。」</span>齊主不能用。望氣者言，當有革易。齊主引尙書令高元海等議，依天統故事，禪位皇太子。<span class="jiazhu">天統禪位事見一百六十九卷世祖天嘉六年。</span></p>
</div></body></html>