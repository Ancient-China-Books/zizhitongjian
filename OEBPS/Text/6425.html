<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百八十一・後晉紀二・高祖聖文章武明德孝皇帝上之下</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="後晉紀二">後晉紀二</span></span></h1>
<p><span class="jiazhu">起強圉作噩<span class="biaozhusup" data-rel="">（丁酉）</span>，盡著雍閹茂<span class="biaozhusup" data-rel="">（戊戌）</span>，凡二年。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="高祖聖文章武明德孝皇帝上之下">高祖聖文章武明德孝皇帝上之下</span></span></h5>
<div class="yeartoc" id="year_toc_937"><p class="strong"><span class="section" id="title-3"><span data-head-description="高祖聖文章武明德孝皇帝上之下" data-head-level="h4" data-head-title="天福二年">天福二年</span></span><span class="biaozhusup" data-rel="">（丁酉、九三七年）</span></p></div>
<p class="em2 strong"><span class="yinwen">1</span>春，正月，乙卯，日有食之。<span class="jiazhu">《考異》曰：《實錄》：<span class="yinhao">「正月甲寅朔，乙卯日食。」</span>《十國紀年》：<span class="yinhao">「蜀乙卯朔日食。」</span>蓋晉人避三朝日食而改曆耳。</span></p>
<p class="em2 strong"><span class="yinwen">2</span>詔以前北面招收指揮使安重榮<span class="jiazhu">此以在晉陽圍城中所授安重榮軍職言也，故曰前。重，直龍翻。</span>爲成德節度使，<span class="jiazhu">時祕瓊自爲成德留後，以安重榮代之。</span>以祕瓊爲齊州防禦使。<span class="jiazhu">祕，姓也，漢、魏之間有南安祕宜。</span>遣引進使王景崇諭瓊以利害。重榮與契丹將趙思溫偕如鎭州，瓊不敢拒命。<span class="jiazhu">畏契丹也。</span>丙辰，重榮奏已視事。<span class="jiazhu">爲安重榮以成德反張本。</span>景崇，邢州人也。</p>
<p class="em2 strong"><span class="yinwen">3</span>契丹以幽州爲南京。<span class="jiazhu">歐《史》曰：以幽州爲燕京。參考趙思溫爲留守事，則南京爲是。</span></p>
<p class="em2 strong"><span class="yinwen">4</span>李崧、呂琦逃匿於伊闕民間。帝以始鎭河東，崧有力焉，德之；<span class="jiazhu">李崧議以帝鎭河東，事見二百七十八卷唐明宗長興三年。</span>亦不責琦。<span class="jiazhu">李崧、呂琦建和契丹以制河東之議，見上卷上年三月。</span>乙丑，以琦爲祕書監；丙寅，以崧爲兵部侍郎、判戶部。</p>
<p class="em2 strong"><span class="yinwen">5</span>初，天雄節度使兼中書令范延光微時，有術士張生語之云：<span class="jiazhu">語，牛倨翻。</span><span class="yinhao">「必爲將相。」</span>延光旣貴，信重之。延光嘗夢蛇自臍入腹，以問張生，張生曰：<span class="yinhao">「蛇者龍也，帝王之兆。」</span>延光由是有非望之志。唐潞王素與延光善，及趙德鈞敗，延光自遼州引兵還魏州，<span class="jiazhu">趙德鈞敗見上卷上年閏十一月。范延光屯遼州見上年十月；其還魏州亦必在閏十一月。</span>雖奉表請降，<span class="jiazhu">降，戶江翻。</span>內不自安，以書潛結祕瓊，欲與之爲亂；瓊受其書不報，延光恨之。瓊將之齊，過魏境，延光欲滅口，且利其貨，遣兵邀之於夏津，殺之。<span class="jiazhu">爲范延光以魏反，復以貨爲楊光遠所殺張本。夏津，古鄃縣，唐天寶元年更名夏津，屬貝州；宋以夏津屬北京，在京東北二百五十里。夏，戶雅翻。</span>丁卯，延光奏稱夏津捕盜兵誤殺瓊；帝不問。</p>
<p class="em2 strong"><span class="yinwen">6</span>戊寅，以李崧爲中書侍郎、同平章事，充樞密使，桑維翰兼樞密使。時晉新得天下，藩鎭多未服從；或雖服從，反仄不安。兵火之餘，府庫殫竭，民間困窮，而契丹徵求無厭。<span class="jiazhu">厭，於鹽翻。</span>維翰勸帝推誠棄怨以撫藩鎭，卑辭厚禮以奉契丹，訓卒繕兵以脩武備，務農桑以實倉廩，通商賈以豐貨財。數年之間，中國稍安。<span class="jiazhu">史言桑維翰有益於石晉草創之初者如此。賈，音古。</span></p>
<p class="em2 strong"><span class="yinwen">7</span>吳太子璉納齊王知誥女爲妃。<span class="jiazhu">璉，力展翻。</span></p>
<p class="em2 strong">知誥始建太廟、社稷，改金陵爲江寧府，<span class="jiazhu">先是，吳以昇州爲金陵府，今復更名。</span>牙城曰宮城，廳堂曰殿；以左·右司馬宋齊丘、徐玠爲左·右丞相，馬步判官周宗、內樞判官黟人周廷玉爲內樞使。<span class="jiazhu">黟，漢縣，唐屬歙州。《九域志》：在州西一百五十三里。黟，顏師古音伊，劉昫音䃜。</span>自餘百官皆如吳朝之制。<span class="jiazhu">朝，直遙翻。</span>置騎兵八軍，步兵九軍。</p>
<p class="em2 strong"><span class="yinwen">8</span>二月，吳主以盧文進爲宣武節度使，<span class="jiazhu">宣武軍汴州，時屬晉，吳以盧文進遙領耳。</span>兼侍中。</p>
<p class="em2 strong"><span class="yinwen">9</span>戊子，吳主使宜陽王璪如西都，<span class="jiazhu">吳以金陵爲西都見上卷上年。璪，子皓翻。</span>册命齊王；王受册，赦境內。册王妃曰王后。</p>
<p class="em2 strong"><span class="yinwen">10</span>吳越王元瓘之弟順化節度使、同平章事元珦獲罪於元瓘，廢爲庶人。<span class="jiazhu">錢元珦得罪之始見二百七十八卷唐明宗長興四年。珦，音向。</span></p>
<p class="em2 strong"><span class="yinwen">11</span>契丹主自上黨過雲州，大同節度使沙彥珣出迎，契丹主留之，不使還鎭。節度判官吳巒在城中，謂其衆曰：<span class="yinhao">「吾屬禮義之俗，安可臣於夷狄乎！」</span>衆推巒領州事，閉城不受契丹之命，契丹攻之，不克。應州馬軍都指揮使金城郭崇威亦恥臣契丹，挺身南歸。<span class="jiazhu">漢之金城，唐蘭州五泉縣是也。唐之金城，漢爲枝陽縣地，涼置廣武郡，隋廢郡爲廣武縣，唐乾元二年更曰金城，屬蘭州。按此非蘭州之金城，乃應州之金城縣也。唐明宗生於代北之金鳳城，及卽位，以其地置金城縣，仍置應州，治焉。郭崇威蓋以土人爲本鎭都將。又《匈奴須知》云：應州東至幽州八百五十里；金城縣東北至朔州八百里。如《須知》所云，應州與金城縣似爲兩處，南北風馬牛不相及，未能審其是，又當從涉其地者問之。挺，拔也。</span></p>
<p class="em2 strong">契丹主過新州，命威塞節度使翟璋斂犒軍錢十萬緡。初，契丹主阿保機強盛，室韋、奚、霽皆役屬焉。<span class="jiazhu">翟，直格翻，又徒歷翻，姓也。犒，苦到翻。霽，似入翻。</span>奚王去諸苦契丹貪虐，帥其衆西徙嬀州，<span class="jiazhu">帥，讀曰率。</span>依劉仁恭父子，號西奚。<span class="jiazhu">東奚居琵琶川；西奚徙嬀州，依北山而居。</span>去諸卒，子掃剌立。<span class="jiazhu">剌，來達翻；下拽剌同。</span>唐莊宗滅劉守光，賜掃剌姓李名紹威。紹威娶契丹逐不魯之姊。逐不魯獲罪於契丹，奔紹威，紹威納之；契丹怒，攻之，不克。紹威卒，子拽剌立。<span class="jiazhu">拽，戶結翻。</span>及契丹主德光自上黨北還，<span class="jiazhu">還，從宣翻，又如字。</span>拽剌迎降，<span class="jiazhu">降，戶江翻。</span>時逐不魯亦卒，契丹主曰：<span class="yinhao">「汝誠無罪，掃剌、逐不魯負我。」</span>皆命發其骨，磑而颺之。<span class="jiazhu">磑，五對翻，䃺也，今人謂之磨。颺，余章翻。</span>諸奚畏契丹之虐，多逃叛。契丹主勞翟璋曰：<span class="yinhao">「當爲汝除代，令汝南歸。」</span><span class="jiazhu">勞，力到翻。爲，于僞翻。</span>己亥，璋表乞徵詣闕。旣而契丹遣璋將兵討叛奚、攻雲州，有功，留不遣璋，璋鬱鬱而卒。</p>
<p class="em2 strong">張礪自契丹逃歸，爲追騎所獲，契丹主責之曰：<span class="yinhao">「何故捨我去？」</span>對曰：<span class="yinhao">「臣華人，飲食衣服皆不與此同，生不如死，願早就戮。」</span>契丹主顧通事高彥英曰：<span class="yinhao">「吾常戒汝善遇此人，<span class="jiazhu">契丹置通事以主中國人，以知華俗、通華言者爲之。宋白曰：契丹主腹心能華言者目曰通事，謂其洞達庶務。</span>何務使之失所而亡去？若失之，安可復得邪！」</span><span class="jiazhu">復，扶又翻。</span>笞彥英而謝礪。礪事契丹主甚忠直，遇事輒言，無所隱避，契丹主甚重之。<span class="jiazhu">史言契丹主知重儒者。</span></p>
<p class="em2 strong"><span class="yinwen">12</span>初，吳越王鏐少子元㺷<span class="jiazhu">少，詩照翻。㺷，思聿翻。《考異》曰：《晉高祖實錄》、《十國紀年》作<span class="yinhao">「元球」</span>，今從《吳越備史》、《九國志》。</span>數有軍功，<span class="jiazhu">數，所角翻。</span>鏐賜之兵仗。及吳越王元瓘立，元㺷爲土客馬步軍都指揮使<span class="jiaozhusup">【章：十二行本「使」下有「靜江節度使」五字；乙十一行本同；孔本同；張校同。】</span>兼中書令，恃恩驕橫，<span class="jiazhu">橫，戶孟翻。</span>增置兵仗至數千，國人多附之。元瓘忌之，使人諷元㺷請輸兵仗，出判溫州，元㺷不從。銅官廟吏告元㺷遣親信禱神，求主吳越江山；又爲蠟丸從水竇出入，與兄元珦謀議。<span class="jiazhu">蠟丸者，蠟彈書也，作書以蠟丸其外。</span>三月，戊午，元瓘遣使者召元㺷宴宮中，旣至，左右稱元㺷有刃墜於懷袖，卽格殺之；幷殺元珦。<span class="jiazhu">元珦被幽見二百七十八卷唐明宗長興四年。</span>元瓘欲按諸將吏與元珦、元㺷交通者，其子仁俊諫曰：<span class="yinhao">「昔光武克王郎，曹公破袁紹，皆焚其書疏以安反側，<span class="jiazhu">光武事見三十九卷漢更始二年。曹公事見六十四卷獻帝建安五年。</span>今宜效之。」</span>元瓘從之。</p>
<p class="em2 strong"><span class="yinwen">13</span>或得唐潞王膂及髀骨獻之，庚申，詔以王禮葬於徽陵南。<span class="jiazhu">唐閔帝之葬從徽陵，封纔數尺，見者悲之。潞王葬於徽陵南，見者莫之悲也，豈非人心之公是非邪！</span></p>
<p class="em2 strong"><span class="yinwen">14</span>帝遣使詣蜀告卽位，且敍姻好；<span class="jiazhu">蜀主孟知祥與帝皆後唐之主壻，蜀主娶晉王克用姪女，帝娶明宗女，與蜀後主兄弟行也，故敍姻好。好，呼到翻。</span>蜀主復書，用敵國禮。</p>
<p class="em2 strong"><span class="yinwen">15</span>范延光聚卒繕兵，悉召巡內刺史集魏州，<span class="jiazhu">天雄軍巡內有貝、博、衞、澶、相五州刺史。</span>將作亂。會帝謀徙都大梁，桑維翰曰：<span class="yinhao">「大梁北控燕、趙，南通江、淮，水陸都會，資用富饒。今延光反形已露，大梁距魏不過十驛，<span class="jiazhu">唐制，三十里一驛。十驛，三百里。</span>彼若有變，大軍尋至，所謂疾雷不及掩耳也。」</span>丙寅，下詔，託以洛陽漕運有闕，東巡汴州。</p>
<p class="em2 strong"><span class="yinwen">16</span>吳徐知誥立子景通爲王太子；固辭不受。追尊考忠武王溫曰太祖武王，妣明德太妃李氏曰王太后。壬申，更名誥。<span class="jiazhu">更，工衡翻。徐知誥去名上<span class="yinhao">「知」</span>字，單名<span class="yinhao">「誥」</span>，示不與徐氏兄弟同也。</span></p>
<p class="em2 strong"><span class="yinwen">17</span>庚辰，帝發洛陽，留前朔方節度使張從賓爲東都巡檢使。</p>
<p class="em2 strong"><span class="yinwen">18</span>漢主以疾愈，大赦。</p>
<p class="em2 strong"><span class="yinwen">19</span>交州將皎公羨殺安南節度使楊廷藝而代之。<span class="jiazhu">長興二年楊廷藝得交州，見《唐明宗紀》。皎，姓也。</span></p>
<p class="em2 strong"><span class="yinwen">20</span>夏，四月，丙戌，帝至汴州；丁亥，大赦。</p>
<p class="em2 strong"><span class="yinwen">21</span>吳越王元瓘復建國，如同光故事。<span class="jiazhu">元瓘之初立，罷建國，事見二百七十八卷唐明宗長興三年。</span>丙申，赦境內，立其子弘僔爲世子。<span class="jiazhu">僔，子損翻。</span>以曹仲達、沈崧、皮光業爲丞相，鎭海節度判官林鼎掌敎令。</p>
<p class="em2 strong"><span class="yinwen">22</span>丁酉，加宣武節度使楊光遠兼侍中。</p>
<p class="em2 strong"><span class="yinwen">23</span>閩主作紫微宮，飾以水晶，土木之盛倍於寶皇宮。<span class="jiazhu">唐明宗長興二年閩主璘作寶皇宮。</span>又遣使散詣諸州，伺人隱慝。<span class="jiazhu">慝，吐得翻。</span></p>
<p class="em2 strong"><span class="yinwen">24</span>五月，吳徐誥用宋齊丘策，欲結契丹以取中國，遣使以美女、珍玩泛海脩好，<span class="jiazhu">好，呼到翻。</span>契丹主亦遣使報之。</p>
<p class="em2 strong"><span class="yinwen">25</span>丙辰，敕權署汴州牙城曰大寧宮。<span class="jiazhu">時御史臺奏：<span class="yinhao">「汴州在梁有京都之號，及唐莊宗廢爲宣武軍，至明宗行幸時，掌事者脩葺衙城，遂掛梁時宮殿門牌額，當時識者或竊非之。一昨車駕省方，暫居梁苑，衙城內齋閤牌額一如明宗行幸之時，無都號而有殿名，恐非典據。竊尋秦、漢以來，鑾輿所至，多立宮名。隋於揚州立江都宮，太原立汾陽宮，岐州立仁壽宮，唐於太原立晉陽宮，同州立長春宮，岐州立九成宮，宮中殿閤，皆題署牌額，以準皇居。請依故事，於汴州衙城門權掛一宮門牌額，則其餘齋閤並可取便爲名。」</span>敕：<span class="yinhao">「行闕宜以大寧宮爲名。」</span></span></p>
<p class="em2 strong"><span class="yinwen">26</span>壬申，進范延光爵臨清郡王，以安其意。</p>
<p class="em2 strong"><span class="yinwen">27</span>追尊四代考妣爲帝后。<span class="jiazhu">按《五代會要》：高祖璟諡靖祖孝安皇帝，妣秦氏諡元皇后；曾祖郴諡肅祖孝簡皇帝，妣安氏諡恭皇后；祖昱諡睿祖孝平皇帝，妣米氏諡獻皇后；考紹雍諡獻祖孝元皇帝，妣何氏諡懿皇后。若以前史謂皇考名臬捩雞推之，則四世之名，意皆有司所撰者也。</span>己卯，詔太社所藏唐室罪人首聽親舊收葬。初，武衞上將軍婁繼英嘗事梁均王，爲內諸司使，至是，請其首而葬之。<span class="jiazhu">唐藏梁均王首於太社見二百七十二卷莊宗同光元年。史爲婁繼英請而不克葬張本。</span></p>
<p class="em2 strong"><span class="yinwen">28</span>六月，吳諸道副都統徐景遷卒。</p>
<p class="em2 strong"><span class="yinwen">29</span>范延光素以軍府之政委元隨左都押牙孫銳，銳恃恩專橫，<span class="jiazhu">橫，戶孟翻。</span>符奏有不如意者，對延光手裂之。會延光病經旬，銳密召澶州刺史馮暉，與之合謀逼延光反；<span class="jiazhu">澶，時連翻。</span>延光亦思張生之言，<span class="jiazhu">張生之言見上正月。</span>遂從之。</p>
<p class="em2 strong">甲午，六宅使張言奉使魏州還，言延光反狀；義成節度使符彥饒奏延光遣兵渡河，焚草市；<span class="jiazhu">時天下兵爭，凡民居在城外，率居草屋以成市里，以其價廉功省，猝遇兵火不至甚傷財以害其生也。此草市在滑州城外。</span>詔侍衞馬軍都指揮使、昭信節度使白奉進將千五百騎屯白馬津以備之。<span class="jiazhu">白馬津在滑州白馬縣。</span>奉進，雲州人也。丁酉，以東都巡檢使張從賓爲魏府西南面都部署。戊戌，遣侍衞都軍使楊光遠<span class="jiazhu">侍衞都軍使，卽侍衞諸軍都指揮使。</span>將步騎一萬屯滑州。己亥，遣護聖都指揮使杜重威將兵屯衞州。<span class="jiazhu">《五代會要》曰：天福六年改奉德兩軍爲護聖左右軍。據此，則此時已有護聖軍矣。</span>重威，朔州人也，尙帝妹樂平長公主。<span class="jiazhu">長，知兩翻。</span>范延光以馮暉爲都部署，孫銳爲兵馬都監，將步騎二萬循河西抵黎陽口。<span class="jiazhu">黎陽在魏州西南，故循河西上而後至。</span>辛丑，楊光遠奏引兵踰胡梁渡。<span class="jiazhu">此卽史思明所濟胡良渡也，在滑州北岸澶州界。薛《史》：天福六年，詔以胡梁渡月城爲大通軍，浮橋爲大通橋。</span></p>
<p class="em2 strong"><span class="yinwen">30</span>以翰林學士、禮部侍郎和凝爲端明殿學士。凝署其門，不通賓客。前耀州團練推官襄邑張誼<span class="jiazhu">襄邑縣屬宋州。《九域志》：在大梁東南一百七十里。</span>至書于凝，以爲<span class="yinhao">「切近之職爲天子耳目，宜知四方利病，柰何拒絕賓客！雖安身爲使，如負國何！」</span>凝奇之，薦於桑維翰，未幾，除左拾遺。<span class="jiazhu">幾，居豈翻。</span>誼上言：<span class="yinhao">「北狄有援立之功，宜外敦信好，<span class="jiazhu">好，呼到翻。</span>內謹邊備，不可自逸，以啓戎心。」</span>帝深然之。</p>
<p class="em2 strong"><span class="yinwen">31</span>契丹攻雲州，半歲不能下。吳巒遣使間道奉表求救，帝爲之致書契丹主請之，<span class="jiazhu">間，古莧翻。陘北諸州皆歸契丹，故間道南來。爲，于僞翻。</span>契丹主乃命翟璋解圍去。帝召巒歸，以爲武寧節度副使。</p>
<p class="em2 strong"><span class="yinwen">32</span>丁未，以侍衞使楊光遠爲魏府四面都部署，<span class="jiazhu">侍衞使卽侍衞都軍使，史從省文也。</span>張從賓爲副部署兼諸軍都虞候，昭義節度使高行周將本軍屯相州，爲魏府西面都部署。<span class="jiazhu">相州在魏州之西，使高行周自潞州將兵屯相州，以臨范延光。</span></p>
<p class="em2 strong">軍士郭威舊隸劉知遠，當從楊光遠北征，<span class="jiazhu">自大梁而征魏州爲北征。薛《史·周紀》：郭威初事李繼韜；繼韜誅，配從馬直。晉祖領副侍衞，召置麾下，因而得事漢祖。</span>白知遠乞留。人問其故，威曰：<span class="yinhao">「楊公有姦詐之才，無英雄之氣，得我何用？能用我者其劉公乎！」</span><span class="jiazhu">爲郭威爲劉知遠佐命張本。</span></p>
<p class="em2 strong"><span class="yinwen">33</span>詔張從賓發河南兵數千人擊范延光。<span class="jiazhu">河南兵，河南府兵也。張從賓時爲洛陽巡檢使，故使發之。</span>延光使人誘從賓，<span class="jiazhu">誘，音酉。</span>從賓遂與之同反，殺皇子河陽節度使重信，<span class="jiazhu">重，直龍翻；下重乂同。</span>使上將軍張繼祚知河陽留後。繼祚，全義之子也。<span class="jiazhu">張全義自唐末尹河南，歷唐、梁。</span>從賓又引兵入洛陽，殺皇子權東都留守重乂，以東都副留守、都巡檢使張延播知河南府事，從軍。<span class="jiaozhusup">【章：十二行本「軍」作「賓」；乙十一行本同；孔本同。】</span><span class="jiazhu">張從賓雖以張延播知河南府事，不使之在府治事，而使之從軍。</span>取內庫錢帛以賞部兵；留守判官李遐不與，兵衆殺之。從賓引兵扼汜水關，<span class="jiazhu">汜水關以縣名關，卽虎牢關也。詳見《辯誤》。</span>將逼汴州。詔奉國都指揮使侯益帥禁兵五千會杜重威討張從賓；<span class="jiazhu">帥，讀曰率。</span>又詔宣徽使劉處讓自黎陽分兵討之。時羽檄縱橫，從官在大梁者無不恟懼，<span class="jiazhu">羽檄縱橫，言軍書紛委也。從官家屬皆留東都，而從駕在汴，根本已拔，故恟懼也。縱，子容翻。從，才用翻。恟，許拱翻。</span>獨桑維翰從容指畫軍事，<span class="jiazhu">從，千容翻。</span>神色自若，接對賓客，不改常度，衆心差安。<span class="jiazhu">史言桑維翰能以整暇鎭物。</span></p>
<p class="em2 strong"><span class="yinwen">34</span>方士言於閩主，云有白龍夜見螺峯；<span class="jiazhu">見，賢遍翻。螺，盧戈翻。</span>閩主作白龍寺。時百役繁興，用度不足，閩主謂吏部侍郎、判三司候官蔡守蒙曰：<span class="jiazhu">後漢置東候官縣，隋廢入閩縣，唐復置候官縣，屬福州。《九域志》：治州郭下。</span><span class="yinhao">「聞有司除官皆受賂，有諸？」</span>對曰：<span class="yinhao">「浮議無足信也。」</span>閩主曰：<span class="yinhao">「朕知之久矣，今以委卿，擇賢而授，不肖及罔冒者勿拒，<span class="jiazhu">罔冒，謂欺罔僞冒而求官者。以事理之所無而欺上，謂之罔；假他人之所有以飾僞，謂之冒。</span>第令納賂，籍而獻之。」</span>守蒙素廉，以爲不可；閩主怒，守蒙懼而從之。自是除官但以貨多少爲差。<span class="jiazhu">爲蔡守蒙以賣官受誅張本。</span>閩主又以空名堂牒使醫工陳究賣官於外，<span class="jiazhu">堂牒，卽今人所謂省劄。空名者，未書所授人名，旣賣之得錢而後書塡。空，苦貢翻。</span>專務聚斂，無有盈厭。<span class="jiazhu">斂，力贍翻。厭，於鹽翻，又如字。</span>又詔民有隱年者杖背，隱口者死，逃亡者族。果菜雞豚，皆重征之。</p>
<p class="em2 strong"><span class="yinwen">35</span>秋，七月，張從賓攻汜水，殺巡檢使宋廷浩。帝戎服，嚴輕騎，將奔晉陽以避之。桑維翰叩頭苦諫曰：<span class="yinhao">「賊鋒雖盛，勢不能久，請少待之，不可輕動。」</span>帝乃止。<span class="jiazhu">史言桑維翰有膽略，晉朝倚以爲社稷之固。少，詩沼翻。</span></p>
<p class="em2 strong"><span class="yinwen">36</span>范延光遣使以蠟丸招誘失職者，右武衞上將軍婁繼英、右衞大將軍尹暉在大梁，溫韜之子延濬、延沼、延袞居許州，皆應之。<span class="jiazhu">尹暉舉軍降潞王以得節鎭，今居環衞，則爲散官。溫韜自唐明宗時受誅，其諸子廢棄；而婁繼英子婦溫延沼女也，繼英亦居宂散，故皆應延光。</span>延光令延濬兄弟取許州，聚徒已及千人。繼英、暉事泄，皆出走。壬子，敕以延光姦謀，誣汙忠良，自今獲延光諜人，賞獲者，殺諜人，<span class="jiazhu">汙，烏故翻。諜，達協翻。</span>禁<span class="jiaozhusup">【章：十二行本「禁」作「焚」；張校同。】</span>蠟書，勿以聞。<span class="jiazhu">不欲知所招誘主名，所以安反側也。</span>暉將奔吳，爲人所殺。繼英奔許州，依溫氏。忠武節度使萇從簡盛爲之備，延濬等不得發，欲殺繼英以自明，延沼止之，遂同奔張從賓。繼英知其謀，勸從賓執三溫，皆斬之。</p>
<p class="em2 strong"><span class="yinwen">37</span>白奉進在滑州，<span class="jiazhu">是年六月遣白奉進屯白馬。白馬，滑州治所也。</span>軍士有夜掠者，捕之，獲五人，其三隸奉進，其二隸符彥饒，奉進皆斬之；彥饒以其不先白己，甚怒。明日，奉進從數騎詣彥饒謝，彥饒曰：<span class="yinhao">「軍中各有部分，<span class="jiazhu">分，扶問翻。</span>柰何取滑州軍士幷斬之，殊無客主之義乎！」</span><span class="jiazhu">符彥饒自以鎭滑州爲主，白奉進屯滑州爲客。</span>奉進曰：<span class="yinhao">「軍士犯法，何有彼我！僕已引咎謝公，而公怒不解，豈非欲與延光同反邪！」</span>拂衣而起，彥饒不留；帳下甲士大譟，擒奉進，殺之。從騎走出，大呼於外，諸軍爭擐甲操兵，諠譟不可禁止。<span class="jiazhu">從，才用翻。呼，火故翻。擐，音宦。操，七刀翻。</span>奉國左廂都指揮使馬萬惶惑不知所爲，帥步兵欲從亂，遇右廂都指揮使盧順密帥部兵出營，<span class="jiazhu">帥，讀曰率。</span>厲聲謂萬曰：<span class="yinhao">「符公擅殺白公，必與魏城通謀。此去行纔二百里，<span class="jiazhu">魏城，謂魏州城也。時范延光據魏州反。《九域志》：滑州南至大梁二百里。時帝在大梁。</span>吾輩及軍士家屬皆在大梁，奈何不思報國，乃欲助亂，自求族滅乎！今日當共擒符公，送天子，立大功。軍士從命者賞，違命者誅，勿復疑也！」</span><span class="jiazhu">復，扶又翻。</span>萬所部兵尙有呼躍者，<span class="jiazhu">呼，火故翻。</span>順密殺數人，衆莫敢動。萬不得已從之，與奉國都虞候方太等共攻牙城，執彥饒，令太部送大梁。甲寅，敕斬彥饒於班荊館，<span class="jiazhu">《左傳》，楚伍舉與聲子相善，伍舉出奔，聲子遇鄭郊，班荊相與食而言。杜預《註》曰：班，布也；布荊坐地共議。以<span class="yinhao">「班荊」</span>名館，取諸此也。此館必在汴州郊外。</span>其兄弟皆不問。<span class="jiazhu">按符存審諸子皆有材氣，而彥卿又爲一時名將。彥饒不能馭下，倉猝成亂，兄弟初不通謀，罪不相及，古法也。</span></p>
<p class="em2 strong">楊光遠自白皋引兵趣滑州，<span class="jiazhu">趣，七喻翻。</span>士卒聞滑州亂，欲推光遠爲主。光遠曰：<span class="yinhao">「天子豈汝輩販弄之物！晉陽之降出於窮迫，<span class="jiazhu">謂在晉安寨殺張敬達而降也，事見上卷上年。降，戶江翻。</span>今若改圖，眞反賊也。」</span>其下乃不敢言。時魏、孟、滑三鎭繼叛，<span class="jiazhu">魏，范延光。孟，張從賓。滑，符彥饒。</span>人情大震，帝問計於劉知遠，對曰：<span class="yinhao">「帝者之興，自有天命。陛下昔在晉陽，糧不支五日，俄成大業。今天下已定，內有勁兵，北結強虜，<span class="jiazhu">強虜，謂契丹。</span>鼠輩何能爲乎！願陛下撫將相以恩，臣請戢士卒以威；<span class="jiazhu">戢，則立翻。</span>恩威兼著，京邑自安，本根深固，則枝葉不傷矣。」</span>知遠乃嚴設科禁，<span class="jiazhu">科，條也。</span>宿衞諸軍無敢犯者。有軍士盜紙錢一幞，<span class="jiazhu">幞，逢玉翻，釋云帊也。</span>主者擒之，<span class="jiazhu">主者，紙錢之主也。</span>左右請釋之，知遠曰：<span class="yinhao">「吾誅其情，不計其直。」</span>竟殺之。<span class="jiazhu">唐法，治盜計贓定罪。劉知遠嚴刑以威衆，欲鎭服其心以折亂萌，非可常行於平世也。</span>由是衆皆畏服。</p>
<p class="em2 strong">乙卯，以楊光遠爲魏府行營都招討使、兼知行府事，以昭義節度使高行周爲河南尹、東京留守，<span class="jiazhu"><span class="yinhao">「京」</span>，當作<span class="yinhao">「都」</span>。</span>以杜重威爲昭義節度使、充侍衞馬軍都指揮使，以侯益爲河陽節度使。<span class="jiazhu">侯益與杜重威同討張從賓，就命鎭河陽。</span>帝以滑州奏事皆馬萬爲首，擢萬爲義成節度使。<span class="jiazhu">就以滑帥賞馬萬。晉、漢之間，有白再榮因亂而帥成德，馬萬之類也。</span>丙辰，以盧順密爲果州團練使，<span class="jiazhu">果州時屬蜀，命盧順密遙領團練使。</span>方太爲趙州刺史；旣而知皆順密之功也，更以順密爲昭義留後。<span class="jiazhu">更，工衡翻。時杜重威領昭義節以討張從賓，故以盧順密爲留後。</span></p>
<p class="em2 strong">馮暉、孫銳引兵至六明鎭，<span class="jiazhu">六明鎭在胡梁渡北。</span>光遠引之渡河，半渡而擊之，暉、銳衆大敗，多溺死，斬首三千級，暉、銳走還魏。</p>
<p class="em2 strong">杜重威、侯益引兵至汜水，遇張從賓衆萬餘人，與戰，俘斬殆盡，遂克汜水。從賓走，乘馬渡河，溺死；<span class="jiazhu">溺，奴狄翻。</span>獲其黨張延播、繼祚、婁繼英，送大梁，斬之，滅其族。<span class="jiazhu">符彥饒、張從賓等皆死，馮暉、孫銳又敗，范延光之勢孤且衂矣。</span>史館脩撰李濤上言，張全義有再造洛邑之功，<span class="jiazhu">事見二百五十七卷唐僖宗光啓三年。</span>乞免其族，乃止誅繼祚妻子。濤，回之族曾孫也。<span class="jiazhu">李回，唐武宗會昌中爲相。</span></p>
<p class="em2 strong"><span class="yinwen">38</span>詔東都留守司百官悉赴行在。<span class="jiazhu">張從賓旣平，然後洛都留司百官得赴行在，自是遂定都大梁。</span></p>
<p class="em2 strong"><span class="yinwen">39</span>楊光遠奏知博州張暉舉城降。<span class="jiazhu">博州，范延光巡屬也。</span></p>
<p class="em2 strong"><span class="yinwen">40</span>安州威和指揮使王暉<span class="jiazhu">《五代會要》：唐有威和、拱宸內直軍，晉天福六年改爲興順左、右軍。</span>聞范延光作亂，殺安遠節度使周瓌，<span class="jiazhu">瓌，古回翻。</span>自領軍府，欲俟延光勝則附之，敗則渡江奔吳。帝遣右領軍上將軍李金全將千騎如安州巡檢，許赦王暉爲唐州刺史。</p>
<p class="em2 strong"><span class="yinwen">41</span>范延光知事不濟，歸罪於孫銳而族之，<span class="jiazhu">孫銳勸范延光反見上六年。</span>遣使奉表待罪。戊寅，楊光遠以聞，帝不許。</p>
<p class="em2 strong"><span class="yinwen">42</span>吳同平章事王令謀如金陵勸徐誥受禪，誥讓不受。</p>
<p class="em2 strong"><span class="yinwen">43</span>山南東道節度使安從進恐王暉奔吳，遣行軍司馬張朏將兵會復州兵於要路邀之。<span class="jiazhu">朏，敷尾翻。邀其自復州而奔吳鄂州之路也。</span>暉大掠安州，將奔吳，部將胡進殺之。八月，癸巳，以狀聞。李金全至安州，將士之預於亂者數百人，金全說諭，悉遣詣闕；<span class="jiazhu">說，式芮翻。</span>旣而聞指揮使武彥和等數十人挾賄甚多，伏兵于野，執而斬之。彥和且死，呼曰：<span class="jiazhu">呼，火故翻。</span><span class="yinhao">「王暉首惡，天子猶殺之；我輩脅從，何罪乎！」</span>帝雖知金全之情，掩而不問。</p>
<p class="em2 strong"><span class="yinwen">44</span>吳歷陽公濛知吳將亡，甲子，<span class="jiaozhusup">【章：十二行本「子」作「午」；乙十一行本同；張校同。】</span>殺守衞軍使王宏；宏子勒兵攻濛，濛射殺之。<span class="jiazhu">濛被囚見二百七十九卷唐潞王清泰元年。射，而亦翻。</span>以德勝節度使周本吳之勳舊，引二騎詣廬州，欲依之。<span class="jiazhu">《九域志》：和州西至廬州五百三十里。</span>本聞濛至，將見之，其子弘祚固諫，本怒曰：<span class="yinhao">「我家郎君來，何爲不使我見！」</span>弘祚合扉不聽本出，<span class="jiazhu">門闢則兩扉開，門闔則兩扉合。</span>使人執濛于外，送江都。徐誥遣使稱詔殺濛于采石，<span class="jiazhu">迎而殺之，不使得至江都。</span>追廢爲悖逆庶人，絕屬籍。<span class="jiazhu">絕楊氏屬籍。悖，蒲內翻，又蒲沒翻。</span>侍衞軍使郭悰殺濛妻子於和州，誥歸罪於悰，貶池州。<span class="jiazhu">悰，徂宗翻。</span></p>
<p class="em2 strong"><span class="yinwen">45</span>乙巳，赦張從賓、符彥饒、王暉之黨，未伏誅者皆不問。</p>
<p class="em2 strong">梁、唐以來，士民奉使及俘掠在契丹者，悉遣使贖還其家。</p>
<p class="em2 strong"><span class="yinwen">46</span>吳司徒、門下侍郎、同平章事、內樞使、忠武節度使王令謀<span class="jiazhu">忠武軍許州，時屬晉，吳以王令謀遙領節鎭耳。</span>老病無齒，或勸之致仕，令謀曰：<span class="yinhao">「齊王大事未畢，吾何敢自安！」</span>疾亟，<span class="jiazhu">亟，紀力翻。</span>力勸徐誥受禪。是月，吳主下詔，禪位于齊。李德誠復詣金陵帥百官勸進，宋齊丘不署表。<span class="jiazhu">宋齊丘以受禪之議不自己發，而爲周宗等所先，遂堅持異議，欲以爲名。復，扶又翻。帥，讀曰率。</span>九月，癸丑，令謀卒。<span class="jiazhu">王令謀所見誠不可與王琨同日語也。</span></p>
<p class="em2 strong"><span class="yinwen">47</span>甲寅，以李金全爲安遠節度使。<span class="jiazhu">爲李金全外叛張本。</span></p>
<p class="em2 strong"><span class="yinwen">48</span>婁繼英未及葬梁均王而誅死，<span class="jiazhu">婁繼英求葬梁均王，見上五月。</span>詔梁故臣右衞上將軍安崇阮與王故妃郭氏葬之。</p>
<p class="em2 strong"><span class="yinwen">49</span>丙寅，吳主命江夏王璘奉璽綬于齊。<span class="jiazhu">楊行密據有江、淮，傳渥、隆演，至溥而亡。璘，離珍翻。璽，斯氏翻。綬，音受。</span>冬，十月，甲申，齊王誥卽皇帝位于金陵，大赦，改元昇元，國號唐。<span class="jiazhu">徐誥自以本李氏之子，旣舉大號，欲纂唐緒，故改國號爲唐。爲復李姓張本。</span>追尊太祖武王曰武皇帝。<span class="jiazhu">猶不敢忘徐溫而追尊之。其後立李氏宗廟，遂以徐溫爲義祖。</span>乙酉，遣右丞相玠<span class="jiazhu">玠，徐玠也。</span>奉册詣吳主，稱受禪老臣誥謹拜稽首上皇帝尊號曰高尙思玄弘古讓皇，宮室、乘輿、服御皆如故，宗廟、正朔、徽章、服色悉從吳制。<span class="jiazhu">乘，繩證翻。</span>丁亥，立徐知證爲江王，徐知諤爲饒王。<span class="jiazhu">知證、知諤皆徐溫之子，於誥爲弟。</span>以吳太子璉領平盧節度使、兼中書令，封弘農公。</p>
<p class="em2 strong">唐主宴羣臣於天泉閣，<span class="jiazhu">天泉閣，蓋因晉、宋時之天泉池故地起閣，因以爲名。</span>李德誠曰：<span class="yinhao">「陛下應天順人，惟宋齊丘不樂。」</span><span class="jiazhu">樂，音洛。</span>因出齊丘止德誠勸進書，<span class="jiazhu">《考異》曰：《十國紀年》云遺宗信書，令宗信諷止德誠勸進，而不云宗信何人。今但云止德誠勸進書。</span>唐主執書不視，曰：<span class="yinhao">「子嵩三十年舊交，必不相負。」</span>齊丘頓首謝。<span class="jiazhu">子嵩，宋齊丘字也。《通鑑》，梁太祖乾化二年書齊丘謁知誥，署昇州推官，至是年二十六年；今曰三十年舊交，蓋乾化二年署推官，而謁知誥又在乾化二年之前也。</span></p>
<p class="em2 strong">己丑，唐主表讓皇改東都宮殿名，皆取於仙經。<span class="jiazhu">唐都金陵，以江都爲東都。</span>讓皇常服羽衣，習辟穀術。辛卯，吳宗室建安王珙等十二人皆降爵爲公，而加官增邑。<span class="jiazhu">降王爲公，所以示易姓；加官增邑，所以慰其心。珙，居勇翻。</span>丙申，以吳同平章事張延翰及門下侍郎張居詠、中書侍郎李建勳並同平章事。讓皇以唐主上表，致書辭之；唐主表謝而不改。</p>
<p class="em2 strong">丁酉，加宋齊丘大司徒。齊丘雖爲左丞相，不預政事，心慍懟，<span class="jiazhu">慍，於運翻。懟，直類翻。</span>聞制詞云<span class="yinhao">「布衣之交」</span>，抗聲曰：<span class="yinhao">「臣爲布衣時，陛下爲刺史；<span class="jiazhu">唐主爲昇州刺史，見二百六十六卷梁太祖乾化二年。</span>今日爲天子，可以不用老臣矣。」</span>還家請罪，唐主手詔謝之，亦不改命。久之，齊丘不知所出，乃更上書請遷讓皇於他州，及斥遠吳太子璉，絕其婚；唐主不從。<span class="jiazhu">遠，于願翻。宋齊丘之心迹至是畢露。吾觀唐主之心，豈特疏之而已，蓋惡而欲遠之不能也。</span></p>
<p class="em2 strong">乙巳，立王后宋氏爲皇后。戊申，以諸道都統判元帥府事景通爲諸道副元帥、判六軍諸衞、太尉、尙書令、吳王。</p>
<p class="em2 strong"><span class="yinwen">50</span>閩主命其弟威武節度使繼恭上表告嗣位于晉，且請置邸于都下。<span class="jiazhu">閩與中國絕見二百七十七卷唐明宗長興三年。</span></p>
<p class="em2 strong"><span class="yinwen">51</span>十一月，乙卯，唐吳王景通更名璟。<span class="jiazhu">更，工衡翻。璟，俱永翻。</span></p>
<p class="em2 strong">唐主賜楊璉妃號永興公主；妃聞人呼公主則流涕而辭。<span class="jiazhu">漢之孝平后、周之天元后與夫吳楊璉之妃，蓋異世而同轍也。宋白曰：永興縣本漢鄂縣地，陳置永興縣，唐屬鄂州。</span></p>
<p class="em2 strong">戊午，唐主立其子景遂爲吉王，景達爲壽陽公；以景遂爲侍中、東都留守、江都尹，帥留司百官赴東都。<span class="jiazhu">南唐倣盛唐兩都之制建東、西都，置留臺百司於江都。帥，讀曰率。</span></p>
<p class="em2 strong"><span class="yinwen">52</span>戊辰，詔加吳越王元瓘天下兵馬副元帥，進封吳越國王。<span class="jiazhu">《考異》曰：《實錄》：<span class="yinhao">「天福二年十一月，加元瓘副元帥、國王，程遜等爲加恩使。四年十月丙午，以程遜沒于海，廢朝，贈官。」</span>《程遜傳》云：<span class="yinhao">「天福三年秋使吳越，使回溺死。」</span>《元瓘傳》云：<span class="yinhao">「天福三年封吳越國王。」</span>蓋二年冬制下，遜等以三年至杭州，不知溺死在何年，而晉朝以四年十月始聞之也。《吳越備史》：<span class="yinhao">「天福二年四月敕遣程遜等授王副元帥、國王。甲午，王卽位，用建國之儀，如同光故事。是歲程遜還京，溺于海。」</span>按元瓘初立，稱鏐遺命，止用藩鎭禮，明年明宗封吳王，應順初閔帝封吳越王，故以天福三年卽王位，而《備史》以爲授元帥、國王然後卽位，誤矣。</span></p>
<p class="em2 strong"><span class="yinwen">53</span>安遠節度使李金全以親吏胡漢筠爲中門使，軍府事一以委之。漢筠貪猾殘忍，聚斂無厭。<span class="jiazhu">斂，力贍翻。厭，於鹽翻。</span>帝聞之，以廉吏賈仁沼代之，<span class="jiazhu">《考異》曰：薛《史》，<span class="yinhao">「仁沼」</span>作<span class="yinhao">「仁紹」</span>，今從《實錄》。</span>且召漢筠，欲授以他職，庶保全功臣。漢筠大懼，始勸金全以異謀。乙亥，金全表漢筠病，未任行。<span class="jiazhu">任，音壬。</span>金全故人龐令圖屢諫曰：<span class="yinhao">「仁沼忠義之士，以代漢筠，所益多矣。」</span>漢筠夜遣壯士踰垣滅令圖之族，又毒仁沼，舌爛而卒。漢筠與推官張緯相結，以諂惑金全，金全愛之彌篤。<span class="jiazhu">李金全叛奔南唐之計自是定矣。</span></p>
<p class="em2 strong">十二月，戊申，蜀大赦，改明年元曰明德。</p>
<p class="em2 strong"><span class="yinwen">54</span>詔加馬希範江南諸道都統，制置武平、靜江等軍事。</p>
<p class="em2 strong"><span class="yinwen">55</span>是歲，契丹改元會同，國號大遼，公卿庶官皆倣中國，參用中國人，以趙延壽爲樞密使，尋兼政事令。<span class="jiazhu">爲遼人用趙延壽以圖晉張本。</span></p>
<div class="yeartoc" id="year_toc_938"><p class="strong"><span class="section" id="title-4"><span data-head-description="高祖聖文章武明德孝皇帝上之下" data-head-level="h4" data-head-title="天福三年">三年</span></span><span class="biaozhusup" data-rel="">（戊戌、九三八年）</span></p></div>
<p class="em2 strong"><span class="yinwen">1</span>春，正月，己酉，日有食之。</p>
<p class="em2 strong"><span class="yinwen">2</span>唐德勝節度使兼中書令西平恭烈王周本以不能存吳，愧恨而卒。<span class="jiazhu">周本雖不能存吳，然其過李德誠遠矣。</span></p>
<p class="em2 strong"><span class="yinwen">3</span>丙寅，唐以侍中吉王景遂參判尙書都省。</p>
<p class="em2 strong"><span class="yinwen">4</span>蜀主以武信節度使、同平章事張業爲左僕射兼中書侍郎、同平章事、樞密使，武泰節度使王處回兼武信節度使、同平章事。<span class="jiazhu">黔，邊於諸蠻；遂，蜀之內地也。以此爲進律。</span></p>
<p class="em2 strong"><span class="yinwen">5</span>二月，庚辰，左散騎常侍張允上《駮赦論》，<span class="jiazhu">駮，北角翻。</span>以爲：<span class="yinhao">「帝王遇天災多肆赦，謂之脩德。借有二人坐獄遇赦，則曲者幸免，直者銜冤，冤氣升聞，<span class="jiazhu">聞，音問。</span>乃所以致災，非所以弭災也。」</span>詔褒之。帝樂聞讜言，<span class="jiazhu">樂，音洛。讜，音黨。</span>詔百官各上封事，命吏部尙書梁文矩等十人置詳定院以考之，無取者留中，可者行之。數月，應詔者無十人，乙未，復降御札趣之。<span class="jiazhu">復，扶又翻。趣，讀曰促。</span></p>
<p class="em2 strong"><span class="yinwen">6</span>三月，丁丑，敕禁民作銅器。初，唐世天下鑄錢有三十六冶，<span class="jiazhu">此謂後唐之世也。若盛唐之世，天下銅冶九十有餘所。</span>喪亂以来，<span class="jiazhu">喪，息浪翻。</span>皆廢絕，錢日益耗，民多銷錢爲銅器，故禁之。</p>
<p class="em2 strong"><span class="yinwen">7</span>中書舍人李詳上疏，以爲<span class="yinhao">「十年以來，赦令屢降，諸道職掌皆許推恩，而藩方薦論動踰數百，乃至藏典、書吏、優伶、奴僕，<span class="jiazhu">藏典，主帑藏之吏。藏，徂浪翻。</span>初命則至銀青階，被服皆紫袍象笏，<span class="jiazhu">被，皮義翻。</span>名器僭濫，貴賤不分。請自今諸道主兵將校之外，節度州聽奏朱記大將以上十人，<span class="jiazhu">節度州者，節度使所治之州。朱記大將者，不給銅印，給木朱記以爲印信。</span>他州止聽奏都押牙、都虞候、孔目官，自餘但委本道量遷職名而已。」</span><span class="jiazhu">量，音良。</span>從之。</p>
<p class="em2 strong"><span class="yinwen">8</span>夏，四月，甲申，唐宋齊丘自陳丞相不應不豫政事，唐主答以省署未備。</p>
<p class="em2 strong"><span class="yinwen">9</span>吳讓皇固辭舊宮，<span class="jiazhu">以旣讓位於唐，不敢居江都宮。</span>屢請徙居；李德誠等亦亟以爲言。<span class="jiazhu">亟，去吏翻。</span>五月，戊午，唐主改潤州牙城爲丹楊宮，以李建勳爲迎奉讓皇使。</p>
<p class="em2 strong"><span class="yinwen">10</span>楊光遠自恃擁重兵，<span class="jiazhu">時范延光未平，晉之重兵皆在楊光遠之手。</span>頗干預朝政，屢有抗奏，帝常屈意從之。<span class="jiazhu">爲楊光遠請易置執政張本。</span>庚申，以其子承祚爲左威衞將軍，尙帝女長安公主，次子承信亦拜美官，寵冠當時。<span class="jiazhu">冠，古玩翻。爲楊光遠叛亂張本。</span></p>
<p class="em2 strong"><span class="yinwen">11</span>壬戌，唐主以左宣威副統軍王輿爲鎭海留後，客省使公孫圭爲監軍使，親吏馬思讓爲丹楊宮使，徙讓皇居丹楊宮。<span class="jiazhu">選用王輿等以防衞故吳主。</span></p>
<p class="em2 strong">宋齊丘復自陳爲左右所間，<span class="jiazhu">復，扶又翻。間，古莧翻。</span>唐主大怒；齊丘歸第，白衣待罪。或曰：<span class="yinhao">「齊丘舊臣，不宜以小過棄之。」</span>唐主曰：<span class="yinhao">「齊丘有才，不識大體。」</span>乃命吳王璟持手詔召之。</p>
<p class="em2 strong">六月，壬午，或獻毒酒方於唐主，唐主曰：<span class="yinhao">「犯吾法者自有常刑，安用此爲！」</span><span class="jiazhu">史言唐主斯言得君人之體。</span>羣臣爭請改府寺州縣名有吳及陽者，<span class="jiazhu">以吳者楊氏國號，而陽字與楊字同音也。</span>留守判官楊嗣請更姓羊，<span class="jiazhu">留守判官，東都留守判官也。</span>徐玠曰：<span class="yinhao">「陛下自應天順人，事非逆取，<span class="jiazhu">逆取，本之漢陸賈逆取順守之言。</span>而諂邪之人專事改更，咸非急務，不可從也。」</span>唐主然之。</p>
<p class="em2 strong"><span class="yinwen">12</span>河南留守高行周奏脩洛陽宮。丙戌，左諫議大夫薛融諫曰：<span class="yinhao">「今宮室雖經焚毀，猶侈於帝堯之茅茨；<span class="jiazhu">唐堯土階三尺，茅茨不翦。</span>所費雖寡，猶多於漢文之露臺。<span class="jiazhu">露臺事見《漢文帝紀》。</span>況魏城未下，<span class="jiazhu">謂范延光尙據魏州，楊光遠攻之未下也。</span>公私困窘，<span class="jiazhu">窘，渠隕翻。</span>誠非陛下脩宮館之日；俟海內平寧，營之未晚。」</span>上納其言，仍賜詔褒之。</p>
<p class="em2 strong"><span class="yinwen">13</span>己丑，金部郎中張鑄奏：<span class="yinhao">「竊見鄕村浮戶，<span class="jiazhu">浮戶，謂未有土著定籍者；言其蓬轉萍流，不常厥居，若浮泛於水上然。</span>非不勤稼穡，非不樂安居，<span class="jiazhu">樂，音洛。</span>但以種木未盈十年，墾田未及三頃，似成生業，已爲縣司收供傜役，責之重賦，威以嚴刑，故不免捐功捨業，更思他適。乞自今民墾田及五頃以上，三年外乃聽縣司傜役。」</span>從之。</p>
<p class="em2 strong"><span class="yinwen">14</span>秋，七月，中書奏：<span class="yinhao">「朝代雖殊，<span class="jiazhu">朝，直遙翻。</span>條制無異。請委官取明宗及清泰時敕，詳定可久行者編次之。」</span>己酉，詔左諫議大夫薛融等詳定。</p>
<p class="em2 strong"><span class="yinwen">15</span>辛酉，敕作受命寶，以<span class="yinhao">「受天明命，惟德允昌」</span>爲文。<span class="jiazhu">以受命寶爲潞王所焚故也。時中書門下奏：<span class="yinhao">「准敕製皇帝受命寶，今按貞觀十六年太宗文皇帝刻之玄璽，白玉爲螭首，其文曰：『皇帝受命，有德者昌。』」</span>敕以<span class="yinhao">「受天明命，惟德允昌」</span>爲文。按《唐六典》：受命寶，天子脩封禪、禮神衹則用之。</span></p>
<p class="em2 strong"><span class="yinwen">16</span>帝<span class="jiaozhusup">【章：十二行本「帝」上有「八月」二字；乙十一行本同；孔本同。】</span>上尊號於契丹主及太后，戊寅，以馮道爲太后册禮使，<span class="jiazhu">《考異》曰：《周世宗實錄·馮道傳》云：<span class="yinhao">「虜遣使加徽號於晉祖，晉亦獻徽號於虜。始命兵部尙書王權銜其命，權辭以老病。晉祖謂道曰：『此行非卿不可。』道無難色。」</span>按《晉高祖實錄》：<span class="yinhao">「天福三年八月戊寅，道爲契丹太后册禮使。十月戊寅，北朝命使上帝徽號。戊子，王權以不受北使，停任。」</span>《周世宗實錄》誤也。</span>左僕射劉煦爲契丹主册禮使，<span class="jiazhu"><span class="yinhao">「煦」</span>，本作<span class="yinhao">「昫」</span>。</span>備鹵簿、儀仗、車輅，詣契丹行禮；契丹主大悅。帝事契丹甚謹，奉表稱臣，謂契丹主爲<span class="yinhao">「父皇帝」</span>；每契丹使至，帝於別殿拜受詔敕。歲輸金帛三十萬之外，<span class="jiazhu">三十萬乃講和元約歲輸之數。</span>吉凶慶弔，歲時贈遺，玩好珍異，相繼於道。<span class="jiazhu">遺，唯季翻。好，呼至翻。</span>乃至應天太后、元帥太子、偉王、南·北二王、韓延徽、趙延壽等諸大臣皆有賂；<span class="jiaozhusup">【章：十二行本「賂」下有「遺」字；乙十一行本同；孔本同；張校同。】</span>小不如意，輒來責讓，帝常卑辭謝之。<span class="jiazhu">應天太后卽契丹主母述律氏，應天之號蓋帝所上也。</span>晉使者至契丹，契丹驕倨，多不遜語。使者還，以聞，<span class="jiazhu">還，從宣翻。</span>朝野咸以爲恥，而帝事之曾無倦意，以是終帝之世與契丹無隙。然所輸金帛不過數縣租賦，往往託以民困，不能滿數。其後契丹主屢止帝上表稱臣，但令爲書稱<span class="yinhao">「兒皇帝」</span>，如家人禮。</p>
<p class="em2 strong">初，契丹旣得幽州，命曰南京，<span class="jiazhu">天福元年契丹始得幽州。</span>以唐降將趙思溫爲留守。思溫子延照在晉，帝以爲祁州刺史。<span class="jiazhu">唐昭宗景福三年，義武節度使王處存奏以定州無極、深澤二縣置祁州。</span>思溫密令延照言虜情終變，請以幽州內附；帝不許。<span class="jiazhu">趙延照後遂入契丹，爲契丹用。</span></p>
<p class="em2 strong"><span class="yinwen">17</span>契丹遣使詣唐，宋齊丘勸唐主厚賄之，俟至淮北，潛遣人殺之，欲以間晉。<span class="jiazhu">間，古莧翻。宋齊丘之意，以謂殺契丹使於晉境，則契丹主必謂晉人殺之而誚讓晉，此所以間之也。</span></p>
<p class="em2 strong"><span class="yinwen">18</span>壬午，楊光遠奏前澶州刺史馮暉自廣晉城中出戰，因來降，<span class="jiazhu">馮暉自澶州入廣晉與范延光同反，見上年六月。</span>言范延光艮盡窮困；己丑，以暉爲義成節度使。<span class="jiazhu">厚賞馮暉，欲以攜范延光之黨。</span></p>
<p class="em2 strong">楊光遠攻廣晉，歲餘不下，<span class="jiazhu">楊光遠自去年六月攻范延光，七月破馮暉等，始進兵攻廣晉；今歲餘矣，而猶不下。唐莊宗卽位，改魏州爲興唐府；帝革命，改爲廣晉。</span>帝以師老民疲，遣內職朱憲入城諭范延光，<span class="jiazhu">內職，蓋宦者也。</span>許移大藩，曰：<span class="yinhao">「若降而殺汝，白日在上，吾無以享國。」</span>延光謂節度副使李式曰：<span class="yinhao">「主上重信，云不死則不死矣。」</span>乃撤守備，然猶遷延未決。宣徽南院使劉處讓復入諭之，<span class="jiazhu">處，昌呂翻；下同。復，扶又翻。</span>延光意乃決。九月，乙巳朔，楊光遠送延光二子守圖、守英詣大梁。己酉，延光遣牙將奉表待罪。壬子，詔書至廣晉，延光帥其衆素服於牙門，使者宣詔釋之。<span class="jiazhu">帥，讀曰率。</span>朱憲，汴州人也。</p>
<p class="em2 strong"><span class="yinwen">19</span>契丹遣使如洛陽取趙延壽妻唐燕國長公主以歸。<span class="jiazhu">趙延壽妻，唐明宗女也。延壽入契丹，其妻留洛，今延壽在北用事，故來取之。長，知兩翻。</span></p>
<p class="em2 strong"><span class="yinwen">20</span>壬戌，唐太府卿趙可封請唐主復姓李，立唐宗廟。</p>
<p class="em2 strong"><span class="yinwen">21</span>庚午，<span class="jiaozhusup">【嚴：「庚午」改「己巳」。】</span>楊光遠表乞入朝；命劉處讓權知天雄軍府事。<span class="jiazhu">楊光遠之討范延光也，制令兼知天雄軍行府事，延光旣降而光遠請入朝。時劉處讓奉詔入魏諭降延光，因使之權知軍府。</span>己巳，<span class="jiaozhusup">【嚴：「己巳」改「庚午」。】</span>制以范延光爲天平節度使，仍賜鐵券，<span class="jiazhu">賜鐵券者，恕其死而明之以信誓。</span>應廣晉城中將吏軍民今日以前罪皆釋不問；<span class="jiazhu">今日，謂制書到魏州之日也。</span>其張從賓、符彥饒餘黨及自官軍逃叛入城，亦翻之。延光腹心將佐李式、孫漢威、薛霸皆除防禦、團練使、刺史，牙兵皆升爲待衞親軍。</p>
<p class="em2 strong">初，河陽行軍司馬李彥珣，邢州人也，父母在鄕里，未嘗供饋。後與張從賓同反，從賓敗，奔廣晉，<span class="jiazhu">去年六月張從賓反，踰月而敗。</span>范延光以爲步軍都監，使登城拒守。楊光遠訪獲其母，置城下以招之，彥珣引弓射殺其母。<span class="jiazhu">射，而亦翻。</span>延光旣降，帝以彥珣爲坊州刺史。近臣言彥珣殺母，殺母惡逆不可赦；<span class="jiazhu">律有十惡，殺父母者惡逆，恩赦之所不原。</span>帝曰：<span class="yinhao">「赦令已行，不可改也。」</span>乃遣之官。</p>
<p class="margin2">臣光曰：治國家者固不可無信。<span class="jiazhu">治，直之翻。</span>然彥珣之惡，三靈所不容，<span class="jiazhu">三靈，謂天神、地衹、人鬼。</span>晉高祖赦其叛君之愆，治其殺母之罪，何損於信哉！</p>
<p class="em2 strong"><span class="yinwen">22</span>辛未，以楊光遠爲天雄節度使。</p>
<p class="em2 strong"><span class="yinwen">23</span>冬，十月，戊寅，契丹遣使奉寶册，加帝尊號曰英武明義皇帝。</p>
<p class="em2 strong"><span class="yinwen">24</span>帝以大梁舟車所會，便於漕運，丙辰，建東京於汴州，<span class="jiazhu">自此歷漢、周至宋，皆都于汴。梁建東都於汴州，以汴州爲開封府。開平三年，割滑州之酸棗、長垣，鄭州之中牟、陽武，宋州之襄邑，曹州之戴邑，許州之扶溝、鄢陵，陳州之太康九縣，並隸開封府。唐同光二年詔以陽武、匡城、扶溝、考城四縣屬汴州，餘還故屬。匡城卽長垣。天成元年扶溝復隸許州。至是，詔汴州宜升東京，仍升開封、浚儀兩縣爲赤縣，其餘爲畿縣。應舊置開封府所管屬縣並依舊割屬收管，亦升爲畿縣。</span>復以汴州爲開封府，以東都爲西京，以西都爲晉昌軍節度。<span class="jiazhu">唐以長安爲西都，以洛陽爲東都。梁始都汴，以汴州爲東京，洛陽爲西京，而以長安爲節鎭。後唐滅梁，復唐兩都之舊，而以汴州爲節鎭。晉今復於汴州建東京開封府，以洛陽之東都爲西京，以長安之西都爲晉昌軍。</span></p>
<p class="em2 strong"><span class="yinwen">25</span>帝遣兵部尙書王權使契丹謝尊號，權自以累世將相，恥之，<span class="jiazhu">王權，唐左僕射起之曾孫，父蕘官至右司郎中。起之先世播，相唐文宗。薛《史》：王起官至左僕射、山南西道節度使，册贈太尉。</span>謂人曰：<span class="yinhao">「吾老矣，安能向穹廬屈膝！」</span>乃辭以老疾。帝怒，戊子，權坐停官。</p>
<p class="em2 strong"><span class="yinwen">26</span>初，郭崇韜旣死，<span class="jiazhu">郭崇韜死見二百七十四卷唐明宗天成元年。</span>宰相罕有兼樞密使者。帝卽位，桑維翰、李崧兼之，宣徽使劉處讓及宦官皆不悅。楊光遠圍廣晉，處讓數以軍事銜命往來，光遠奏請多踰分，<span class="jiazhu">數，所角翻。分，扶問翻。</span>帝尙依違，維翰獨以法裁折之。<span class="jiazhu">依違者，謂若依若違，無可否一定之說。折，之舌翻。</span>光遠對處讓有不平語，處讓曰：<span class="yinhao">「是皆執政之意。」</span>光遠由是怨執政。范延光降，光遠密表論執政過失；<span class="jiazhu">光遠旣平范延光，挾功邀上，以斥執政。</span>帝知其故而不得已，加維翰兵部尙書，崧工部尙書，皆罷其樞密使；<span class="jiazhu">《考異》曰：竇貞固《晉少帝實錄》及薛《史·劉處讓傳》云：<span class="yinhao">「楊光遠入朝，遂於高祖前面言執政之失；乃罷維翰等樞密使，以處讓爲之。」</span>《楊光遠傳》云：<span class="yinhao">「范延光降，光遠面奏維翰擅權；高祖以光遠方有功於國，乃出維翰領安陽，光遠爲西京留守。」</span>今按《晉高祖實錄》，天福三年十月壬辰，維翰、崧罷樞密使。庚子，光遠始入朝，對於便殿；十一月戊申，光遠爲西京留守。天福四年閏七月壬申，維翰出爲相州節度使。蓋《處讓》、《光遠傳》之誤。《晉少帝實錄》及薛《史·桑維翰傳》敍光遠鎭洛陽後疏維翰出相州，是也。</span>以處讓爲樞密使。</p>
<p class="em2 strong"><span class="yinwen">27</span>太常奏：<span class="yinhao">「今建東京，而宗廟、社稷皆在西京，請遷置大梁。」</span>敕旨：<span class="yinhao">「且仍舊。」</span></p>
<p class="em2 strong"><span class="yinwen">28</span>戊戌，大赦。</p>
<p class="em2 strong"><span class="yinwen">29</span>楊延藝故將吳權自愛州舉兵攻皎公羨於交州，<span class="jiazhu"><span class="yinhao">「延藝」</span>當作<span class="yinhao">「廷藝」</span>。皎公羨殺楊廷藝見本卷上年。劉昫曰：愛州東至小黃江口四百六十里入交州界。</span>羨遣使以賂求救於漢；<span class="jiazhu">以下文考之，<span class="yinhao">「羨」</span>上當有<span class="yinhao">「公」</span>字。<span class="jiaozhusup">【章：乙十一行本正有「公」字。】</span></span>漢主欲乘其亂而取之，以其子萬王弘操爲靜海節度使，徙封交王，<span class="jiazhu">言將以交州爲弘操封略。</span>將兵救公羨，漢主自將屯于海門，爲之聲援。漢主問策於崇文使蕭益，益曰：<span class="yinhao">「今霖雨積旬，海道險遠，吳權桀黠，未可輕也。大軍當持重，多用鄕導，然後可進。」</span><span class="jiazhu">黠，下八翻。鄕，讀曰嚮。</span>不聽，命弘操帥戰艦自白藤江趣交州。<span class="jiazhu">白藤江當在峯州界，自此進至花步，抵峯州。帥，讀曰率。趣，七喻翻。</span>權已殺公羨，據交州，引兵逆戰，先於海口多植大杙，銳其首，冒之以鐵，<span class="jiazhu">杙，與職翻，橜也。</span>遣輕舟乘潮挑戰而僞遁，<span class="jiaozhusup">【章：十二行本「遁」下有「弘操逐之」四字；乙十一行本同；孔本同。】</span><span class="jiazhu">挑，徒了翻。</span>須臾潮落，漢艦皆礙鐵杙不得返，<span class="jiazhu">艦，戶黯翻。</span>漢兵大敗，士卒覆溺者太半；弘操死，漢主慟哭，收餘衆而還。<span class="jiazhu">還，從宣翻，又如字。</span>先是，著作佐郎侯融勸漢主弭兵息民，至是以兵不振，追咎融，剖棺暴其尸。益，倣之孫也。<span class="jiazhu">先，悉薦翻。蕭倣相唐懿宗。</span></p>
<p class="em2 strong"><span class="yinwen">30</span>楚順賢夫人彭氏卒。彭夫人貌陋而治家有法，<span class="jiazhu">治，直之翻。</span>楚王希範憚之；旣卒，希範始縱聲色，爲長夜之飲，內外無別。<span class="jiazhu">別，彼列翻。</span>有商人妻美，希範殺其夫而奪之，妻誓不辱，自經死。<span class="jiazhu">史以婦人能守節，書其事而失其姓氏，而馬希範之淫暴不可揜矣。</span></p>
<p class="em2 strong"><span class="yinwen">31</span>河決鄆州。<span class="jiazhu">鄆，音運。</span></p>
<p class="em2 strong"><span class="yinwen">32</span>十一月，范延光自鄆州入朝。<span class="jiazhu">范延光降，自魏徙鄆，今自鄆州入朝。</span></p>
<p class="em2 strong"><span class="yinwen">33</span>丙午，以閩主昶爲閩國王，<span class="jiazhu">書閩主者，表其已竊大號；書以爲國王者，晉命也。</span>以左散騎常侍盧損爲册禮使，賜昶赭袍。<span class="jiazhu">赭袍，天子所服，賜之是許之竊號也。</span>戊申，以威武節度使王繼恭爲臨海郡王。閩主聞之，遣進奏官林恩白執政，以旣襲帝號，辭册命及使者。閩諫議大夫黃諷以閩主淫暴，與妻子辭訣入諫，閩主欲杖之，諷曰：<span class="yinhao">「臣若迷國不忠，死亦無怨；直諫被杖，臣不受也。」</span>閩主怒，黜爲民。</p>
<p class="em2 strong"><span class="yinwen">34</span>帝患天雄節度使楊光遠跋扈難制，桑維翰請分天雄之衆，加光遠太尉、西京留守兼河陽節度使。光遠由是怨望，密以賂自訴於契丹，養部曲千餘人，常蓄異志。<span class="jiazhu">楊光遠雖蓄異志，而帝與契丹無間，則無從而發也。至出帝與契丹構隙，則引契丹爲援而速禍矣。</span></p>
<p class="em2 strong">辛亥，建鄴都於廣晉府；<span class="jiazhu">唐莊宗之初卽位也，建東京於魏州，以魏州爲興唐府，後改爲鄴都，明宗天成四年廢。晉受命，以魏州爲廣晉府，今復建鄴都。</span>置彰德軍於相州，以澶、衞隸之；<span class="jiazhu">彰德軍，梁貞明間嘗置之矣，張彥之變尋廢，今復置之。</span>置永清軍於貝州，以博、冀隸之。<span class="jiazhu">分天雄之貝、博，成德之冀州爲永清軍。</span>澶州舊治頓丘，帝慮契丹爲後世之患，遣前淄州刺史汲人劉繼勳徙澶州跨德勝津，幷頓丘徙焉。<span class="jiazhu">澶州本治頓丘縣，今併州縣皆徙治德勝。按《九域志》之澶州距魏州一百三十里；德勝之澶州，晉人議者以爲距魏州一百五十里，有二十里之差。蓋自澶州北城抵魏州止一百三十里，若自南城渡河幷浮梁，計程則一百五十里也。</span>以河南尹高行周爲廣晉尹、鄴都留守，貝州防禦使王廷胤爲彰德節度使，右神武統軍王周爲永清節度使。<span class="jiazhu">始升貝州爲永清軍。</span>廷胤，處存之孫；<span class="jiazhu">唐末王處存鎭易定。</span>周，鄴都人也。</p>
<p class="em2 strong"><span class="yinwen">35</span>范延光屢請致仕，甲寅，詔以太子太師致仕，居于大梁，每預宴會，與羣臣無異。</p>
<p class="em2 strong">延光之反也，相州刺史掖人王景拒境不從，<span class="jiazhu">范延光帥天雄，相州其巡屬也。掖，漢縣，唐帶萊州。相，息亮翻。</span>戊午，以景爲耀州團練使。</p>
<p class="em2 strong"><span class="yinwen">36</span>癸亥，敕聽公私自鑄銅錢，無得雜以鉛鐵，每十錢重一兩，以<span class="yinhao">「天福元寶」</span>爲文，仍令鹽鐵頒下模範。<span class="jiazhu">鹽鐵者，鹽鐵使司也。下，戶嫁翻。</span>惟禁私作銅器。<span class="jiazhu">《五代會要》：時令三京、鄴都諸道州府，無問公私，應有銅者並令鑄錢，仍以<span class="yinhao">「天福元寶」</span>爲文，左環讀之，委鹽鐵鑄樣頒下諸道。每一錢重二銖四絫，十錢重一兩。或慮諸色人接便將鉛鐵鑄造，雜亂銅錢，仍令所屬依舊禁斷。尙慮逐處銅數不多，宜令諸道應有久廢銅冶，許百姓取便開鍊，永遠爲主，官司不取課利。其有生熟銅，仍許所在中賣入官，或任自鑄錢行用，不得接便別鑄銅器。</span></p>
<p class="em2 strong"><span class="yinwen">37</span>立左金吾衞上將軍重貴爲鄭王，充開封尹。<span class="jiazhu">《通鑑》封子姪爲王多書封，亦或書立，蓋因當時史官成文書之，無義例也。</span></p>
<p class="em2 strong"><span class="yinwen">38</span>癸亥，<span class="jiaozhusup">【章：十二行本作「庚辰」；乙十一行本同；孔本作「庚戌」；張校同孔本。】</span>敕先許公私鑄錢，慮銅難得，聽輕重從便，但勿令缺漏。<span class="jiazhu">許民私鑄，已非可久之法，況又聽其輕重從便，則民必鑄輕，安有鑄重者乎？惟患鑄之不輕薄耳。輕薄之甚，必至缺漏，此錢安可久行邪！</span></p>
<p class="em2 strong"><span class="yinwen">39</span>辛丑，<span class="jiaozhusup">【張：「丑」作「未」。】</span>吳讓皇卒。<span class="jiazhu">年三十八。《考異》曰：薛《史》、《唐餘錄》皆云溥禪位踰年以幽卒，歐陽《史》但云卒。《九國志》云：<span class="yinhao">「溥能委運授終，不罹篡殺之禍，深於機者也。」</span>《十國紀年》曰：<span class="yinhao">「辛丑，唐人弒讓皇。」</span>事不可明，今但云卒。</span>唐主廢朝二十七日，<span class="jiazhu">唐主於舊君之卒，依傍漢朝臣爲君服以日易月之制爲廢朝日數。自古以來，易姓之君惟唐主於舊君若加厚者，原心定罪，是猶紾兄之臂而奪之食，旣奪其食矣，乃引其臂而按摩之，曰：<span class="yinhao">「吾愛吾兄也！」</span>朝，直遙翻。</span>追諡曰睿皇帝。是歲，唐主徙吳王璟爲齊王。</p>
<p class="em2 strong"><span class="yinwen">40</span>鳳翔節度使李從曮，厚文士而薄武人，愛農民而嚴士卒，由是將士怨之。會發兵戍西邊，旣出郊，作亂，突門入城，剽掠於市。<span class="jiazhu">突城門而入剽掠也。剽，匹妙翻。</span>從曮發帳下兵擊之，亂兵敗，東走，欲自訴於朝廷，至華州，鎭國節度使<span class="jiaozhusup">【章：十二行本「使」下有「太原」二字；乙十一行本同；孔本同。】</span>張彥澤邀擊，盡誅之。</p>
</div></body></html>