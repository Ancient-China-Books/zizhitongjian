<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>卷第二百四十八·唐紀六十四·武宗至道昭肅孝皇帝下·宣宗元聖至明成武獻文睿智章仁神聰懿道大孝皇帝上</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-1"><span data-head-description="" data-head-level="h2" data-head-title="唐紀六十四">唐紀六十四</span></span></h1>
<p><span class="jiazhu">起閼逢困敦<span class="biaozhusup" data-rel="（甲子）"></span>閏月，盡屠維大荒落<span class="biaozhusup" data-rel="（己巳）"></span>，凡五年有奇。</span></p>
<hr/>
<h5><span class="section" id="title-2"><span data-head-description="" data-head-level="h3" data-head-title="武宗至道昭肅孝皇帝下">武宗至道昭肅孝皇帝下</span></span></h5>
<p class="strong"><span class="section" id="title-3"><span data-head-description="" data-head-level="h4" data-head-title="會昌四年">會昌四年</span></span><span class="biaozhusup" data-rel="（甲子、八四四年）"></span></p>
<p class="em2 strong"><span class="yinwen">1</span>閏月，壬戌，以中書侍郎、同平章事李紳同平章事，充淮南節度使。</p>
<p class="em2 strong"><span class="yinwen">2</span>李德裕奏：<span class="yinhao">「鎭州奏事官高迪<span class="jiazhu">方鎭遣牙職入奏事，因謂之奏事官。</span>密陳意見二事：其一，以爲『賊中好爲偷兵術，<span class="jiazhu">好，呼到翻。</span>潛抽諸處兵聚於一處，官軍多就迫逐，以致失利；經一兩月，又偷兵詣他處。官軍須知此情，自非來攻城栅，愼勿與戰。彼淹留不過三日，須散歸舊屯，如此數四空歸，自然喪氣。<span class="jiazhu">喪，息浪翻。</span>官軍密遣諜者詗其抽兵之處，乘虛襲之，無不捷矣。』<span class="jiazhu">詗，翾正翻，又火迥翻。</span>其二，『鎭、魏屯兵雖多，終不能分賊勢。何則？下營不離故處，<span class="jiazhu">離，力智翻。</span>每三兩月一深入，燒掠而去。賊但固守城栅，城外百姓，賊亦不惜。宜令進營據其要害，以漸逼之。若止如今日，賊中殊不以爲懼。』望詔諸將各使知之！」</span></p>
<p class="em2 strong">劉稹腹心將高文端降，言賊中乏食，令婦人挼穗舂之以給軍。<span class="jiazhu">挼，奴禾翻，兩手相切摩也。</span>德裕訪文端破賊之策，文端以爲：<span class="yinhao">「官軍今直攻澤州，恐多殺士卒，城未易得。<span class="jiazhu">易，以豉翻。</span>澤州兵約萬五千人，賊常分兵太半，潛伏山谷，何官軍攻城疲弊，則四集救之，官軍必失利。<span class="jiazhu">伺，相吏翻。</span>今請令陳許軍過乾河立寨，<span class="jiazhu">乾，音干。</span>自寨城連延築爲夾城，環繞澤州，<span class="jiazhu">環，音宦。</span>日遣大軍布陳於外以扞救兵。<span class="jiazhu">陳，讀曰陣。</span>賊見圍城將合，必出大戰；待其敗北，然後乘勢可取。」</span>德裕奏請詔示王宰。</p>
<p class="em2 strong">文端又言：<span class="yinhao">「固鎭寨四崖懸絕，勢不可攻。<span class="jiazhu">《九域志》：磁州武安縣有固鎭鎭，武安西北至遼州三百餘里。</span>然寨中無水，皆飲澗水，在寨東<span class="jiaozhusup">【章：十二行本「東」下有「南」字；乙十一行本同；孔本同；張校同。】</span>約一里許。宜令王逢進兵逼之，絕其水道，不過三日，賊必棄寨遁去，官軍卽可追躡。前十五里至青龍寨，亦四崖懸絕，水在寨外，可以前法取也。其東十五里則沁州城。」</span><span class="jiazhu">沁州治沁源縣，漢上黨穀遠縣地。沁，七鴆翻。</span>德裕奏請詔示王逢。</p>
<p class="em2 strong">文端又言：<span class="yinhao">「都頭王釗將萬兵戍洺州，劉稹旣族薛茂卿，又誅邢洺救援兵馬使談朝義兄弟三人，釗自是疑懼；稹遣使召之，釗不肯入，士卒皆譁譟，釗必不爲稹用。但釗及士卒家屬皆在潞州，又士卒恐已降爲官軍所殺，招之必不肯來。惟有諭意於釗，使引兵入潞州取稹，事成之日，許除別道節度使，仍厚有賜與，庶幾肯從。」</span><span class="jiazhu">幾，居依翻。</span>德裕奏請詔何弘敬潛遣人諭以此意。</p>
<p class="em2 strong">劉稹年少懦弱，<span class="jiazhu">少，詩照翻。</span>押牙王協、宅內兵馬使李士貴用事，專聚貨財，府庫充溢，而將士有功無賞，由是人心離怨。劉從諫妻裴氏，冕之支孫也，<span class="jiazhu">裴冕相肅、代兩朝。</span>憂稹將敗，其弟問，典兵在山東，欲召之使掌軍政。士貴恐問至奪己權，且泄其奸狀，乃曰：<span class="yinhao">「山東之事仰成於五舅，<span class="jiazhu">仰，牛向翻。裴問，第五。</span>若召之，是無三州也。」</span>乃止。<span class="jiazhu">三州，邢、洺、磁。</span></p>
<p class="em2 strong">王協薦王釗爲洺州都知兵馬使；釗得衆心，而多不遵使府約束，同列高元武、安玉言其有貳心。稹召之，釗辭以<span class="yinhao">「到洺州未立少功，實所慚恨，乞留數月，然後詣府。」</span>許之。</p>
<p class="em2 strong">王協請稅商人，每州遣軍將一人主之，名爲稅商，實籍編戶家貲，<span class="jiazhu">編戶，猶言編民也。將，卽亮翻。</span>至於什器無所遺，皆估爲絹匹，十分取其二，率高其估。民竭浮財及糗糧輸之，不能充，皆忷忷不安。<span class="jiazhu">民財非地著，轉易以致利者爲浮財。糗，去久翻。忷，許拱翻。</span></p>
<p class="em2 strong">軍將劉溪尤貪殘，劉從諫棄不用；溪厚賂王協，協以邢州富商最多，命溪主之。裴問所將兵號<span class="yinhao">「夜飛」</span>，多富商子弟，溪至，悉拘其父兄；軍士訴於問，問爲之請，<span class="jiazhu">爲，于僞翻。</span>溪不許，以不遜語答之。問怒，密與麾下謀殺溪歸國，幷告刺史崔嘏，嘏從之。丙子，嘏、問閉城，斬城中大將四人，請降於王元逵。時高元武在党山，聞之，亦降。<span class="jiazhu"><span class="yinhao">「党山」</span>，恐當作<span class="yinhao">「堯山」</span>。</span></p>
<p class="em2 strong">先是使府賜洺州軍士布，人一端，尋有帖以折冬賜。<span class="jiazhu">先，悉薦翻。以前所賜布折充冬賜。折，之舌翻。</span>會稅商軍將至洺州，王釗因人不安，謂軍士曰：<span class="yinhao">「留後年少，<span class="jiazhu">少，詩照翻。</span>政非己出。今倉庫充實，足支十年，豈可不少散之<span class="jiazhu">少，詩沼翻。</span>以慰勞苦之士！使帖不可用也。」</span>乃擅開倉庫，給士卒人絹一匹，穀十二石，士卒大喜。釗遂閉城請降於何弘敬。安玉在磁州，聞二州降，亦降於弘敬。堯山都知兵馬使魏元談等降於王元逵，元逵以其久不下，皆殺之。</p>
<p class="em2 strong">八月，辛卯，鎭、魏奏邢、洺、磁三州降，宰相入賀。李德裕曰：<span class="yinhao">「昭義根本盡在山東，三州降，則上黨不日有變矣。」</span>上曰：<span class="yinhao">「郭誼必梟劉稹以自贖。」</span>德裕曰：<span class="yinhao">「誠如聖料。」</span>上曰：<span class="yinhao">「於今所宜先處者何事？」</span><span class="jiazhu">處，昌呂翻。</span>德裕請以<span class="jiaozhusup">【章：十二行本「以」下有「給事中」三字；乙十一行本同；孔本同；張校同；退齋校同。】</span>盧弘止爲三州留後，<span class="jiazhu">《考異》曰：《舊紀》、《傳》皆作<span class="yinhao">「弘正」</span>。《實錄》、《新紀》、《傳》皆作<span class="yinhao">「弘止」</span>，今從之。</span>曰：<span class="yinhao">「萬一鎭、魏請占三州，<span class="jiazhu">占，之贍翻。</span>朝廷難於可否。」</span>上從之。詔山南東道兼昭義節度使盧鈞乘驛赴鎭。</p>
<p class="em2 strong">潞人聞三州降，大懼。郭誼、王協謀殺劉稹以自贖；稹再從兄中軍使匡周兼押牙，<span class="jiazhu">再從兄，同曾祖。從，才用翻。</span>誼患之，言於稹曰：<span class="yinhao">「十三郎在牙院，<span class="jiazhu">劉匡周，第十三。牙院，押牙治事之所。</span>諸將皆莫敢言事，恐爲十三郎所疑而獲罪，以此失山東。今誠得十三郎不入，則諸將始敢盡言，采於衆人，必獲長策。」</span>稹召匡周諭之，使稱疾不入。匡周怒曰：<span class="yinhao">「我在院中，故諸將不敢有異圖；我出院，家必滅矣！」</span>稹固請之，匡周不得已，彈指而出。</p>
<p class="em2 strong">誼令稹所親董可武說稹曰：<span class="jiazhu">說，式芮翻。</span><span class="yinhao">「山東之叛，事由五舅，城中人人誰敢相保！留後今欲何如？」</span><span class="jiazhu">五舅，謂裴問。劉稹自爲留後，故稱之。</span>稹曰：<span class="yinhao">「今城中尙有五萬人，且當閉門堅守耳。」</span>可武曰：<span class="yinhao">「非良策也。留後不若束身歸朝，如張元益，<span class="jiazhu">元益事見二百四十六卷文宗開成三年。</span>不失作刺史。且以郭誼爲留後，俟得節之日，徐奉太夫人及室家金帛歸之東都，不亦善乎？」</span><span class="jiazhu">太夫人，謂從諫妻裴氏。</span>稹曰：<span class="yinhao">「誼安肯如是？」</span>可武曰：<span class="yinhao">「可武已與之重誓，必不負也。」</span>乃引誼入。稹與之密約旣定，乃白其母，母曰：<span class="yinhao">「歸朝誠爲佳事，但恨已晚。吾有弟不能保，<span class="jiazhu">謂裴問以邢州降也。</span>安能保郭誼！汝自圖之！」</span>稹乃素服出門，以母命署誼都知兵馬使。王協已戒諸將列於外廳，誼拜謝稹已，<span class="jiazhu">已，猶畢也。</span>出見諸將，稹治裝於內廳。<span class="jiazhu">治，直之翻。</span>李士貴聞之，帥後院兵數千攻誼。<span class="jiazhu">帥，讀曰率。</span>誼叱之曰：<span class="yinhao">「何不自取賞物，乃欲與李士貴同死乎！」</span>軍士乃退，共殺士貴。誼易置將吏，部署軍士，一夕俱定。</p>
<p class="em2 strong">明日，使董可武入謁稹曰：<span class="yinhao">「請議公事。」</span>稹曰：<span class="yinhao">「何不言之！」</span>可武曰：<span class="yinhao">「恐驚太夫人。」</span>乃引稹步出牙門，至北宅，<span class="jiazhu">北宅，昭義節度使別宅也，在使宅之北，故曰北宅。</span>置酒作樂。酒酣，乃言：<span class="yinhao">「今日之事欲全太尉一家，<span class="jiazhu">劉悟贈太尉。</span>須留後自圖去就，則朝廷必垂矜閔。」</span>稹曰：<span class="yinhao">「如所言，稹之心也。」</span>可武遂前執其手，崔玄度自後斬之，因收稹宗族，匡周以下至襁褓中子皆殺之。<span class="jiazhu">襁，舉兩翻。褓，音保。穆宗長慶初，劉悟始帥昭義，三世，二十六年而滅。</span>又殺劉從諫父子所厚善者張谷、陳揚庭、李仲京、郭台、王羽、韓茂章、茂實、王渥、賈庠等凡十二家，幷其子姪甥壻無遺。仲京，訓之兄；台，行餘之子；羽，涯之從孫；茂章、茂實，約之子；渥，璠之子；庠，餗之子也。甘露之亂，仲京等亡歸從諫，從諫撫養之。<span class="jiazhu">李仲京等僅脫甘露之禍，卒與劉從諫之族俱屠，蓋天聚而殲之也。</span>凡軍中有小嫌者，誼日有所誅，流血成泥。乃函稹首，遣使奉表及書，降於王宰。首過澤州，劉公直舉營慟哭，亦降於宰。</p>
<p class="em2 strong">乙未，宰以狀聞。丙申，宰相入賀。李德裕奏：<span class="yinhao">「今不須復置邢、洺、磁留後，<span class="jiazhu">復，扶又翻；下同。</span>但遣盧弘止宣慰三州及成德、魏博兩道。」</span>上曰：<span class="yinhao">「郭誼宜如何處之？」</span>德裕曰：<span class="yinhao">「劉稹騃孺子耳，<span class="jiazhu">處，昌呂翻。騃，五駭翻，癡也。</span>阻兵拒命，皆誼爲之謀主；及勢孤力屈，又賣稹以求賞。此而不誅，何以懲惡！宜及諸軍在境，幷誼等誅之！」</span>上曰：<span class="yinhao">「朕意亦以爲然。」</span>乃詔石雄將七千人入潞州，以應謠言。<span class="jiazhu">謠言見上卷三年。</span>杜悰以饋運不給，謂誼等可赦，上熟視不應。德裕曰：<span class="yinhao">「今春澤潞未平，太原復擾，自非聖斷堅定，<span class="jiazhu">斷，丁亂翻。</span>二寇何由可平！外議以爲若在先朝，赦之久矣。」</span>上曰：<span class="yinhao">「卿不知文宗心地不與卿合，安能議乎！」</span>罷盧鈞山南東道，專爲昭義節度使。</p>
<p class="em2 strong">戊戌，劉稹傳首至京師。詔：<span class="yinhao">「昭義五州給復一年，<span class="jiazhu">復，方目翻，除其賦役也。</span>軍行所過州縣免今年秋稅。昭義自劉從諫以來，橫增賦斂，<span class="jiazhu">橫，戶孟翻。斂，力贍翻。</span>悉從蠲免。所籍土團並縱遣歸農。諸道將士有功者，等級加賞。」</span></p>
<p class="em2 strong">郭誼旣殺劉稹，日望旌節；旣久不聞問，乃曰：<span class="yinhao">「必移他鎭。」</span>於是閱鞍馬，治行裝；<span class="jiazhu">治，直之翻。</span>及聞石雄將至，懼失色。雄至，誼等參賀畢，敕使張仲清曰：<span class="yinhao">「郭都知告身來日當至；<span class="jiazhu">郭誼爲昭義都知兵馬使，故稱之。</span>諸高班告身在此，晚牙來受之！」</span><span class="jiazhu">諸高班，謂諸將。凡方鎭及州縣率早晚兩牙，將校吏卒皆集。</span>乃以河中兵環毬場，<span class="jiazhu">河中兵，石雄所統入潞州者。環，讀如宦。</span>晚牙，誼等至，唱名引入，凡諸將桀黠拒官軍者，<span class="jiazhu">黠，下八翻。</span>悉執送京師。加何弘敬同平章事。丁未，詔發劉從諫尸，暴於潞州市三日；石雄取其尸置毬場斬剉之。</p>
<p class="em2 strong">戊申，加李德裕太尉、趙國公，德裕固辭。上曰：<span class="yinhao">「恨無官賞卿耳！卿若不應得，朕必不與卿。」</span></p>
<p class="em2 strong">初，李德裕以<span class="yinhao">「韓全義以來，<span class="jiazhu">德宗遣韓全義討吳少誠，敗於溵水。</span>將帥出征屢敗，其弊有三：一者，詔令下軍前，日有三四，<span class="jiazhu">下，戶嫁翻。</span>宰相多不預聞。二者，監軍各以意見指揮軍事，將帥不得專進退。三者，每軍各有宦者爲監使，悉選軍中驍勇數百爲牙隊，其在陳戰鬬者，皆怯弱之士；每戰，監使自有信旗，<span class="jiazhu">信旗者，別爲一旗，軍中視之以爲進退。監，古銜翻。使，疏吏翻。</span>乘高立馬，以牙隊自衞，視軍勢小卻，輒引旗先走，陳從而潰。」</span><span class="jiazhu">陳，讀曰陣。</span>德裕乃與樞密使楊欽義、劉行深議，約敕監軍不得預軍政，每兵千人聽監使取十人自衞，有功隨例霑賞。二樞密皆以爲然，白上行之。自禦回鶻至澤潞罷兵，皆守此制。自非中書進詔意，更無他詔自中出者。號令旣簡，將帥得以施其謀略，故所向有功。<span class="jiazhu">史因李德裕之事而敍之，以見唐中世之所以敗，武宗之所以勝。</span></p>
<p class="em2 strong">自用兵以來，河北三鎭每遣使者至京師，李德裕常面諭之曰：<span class="yinhao">「河朔兵力雖強，不能自立，須藉朝廷官爵威命以安軍情。歸語汝使：<span class="jiazhu">語，牛倨翻。使，疏吏翻。</span>與其使大將邀宣慰敕使以求官爵，何如自奮忠義，立功立事，結知明主，使恩出朝廷，不亦榮乎！且以耳目所及者言之，李載義在幽州，爲國家盡忠平滄景，<span class="jiazhu">爲，于僞翻。</span>及爲軍中所逐，不失作節度使，後鎭太原，位至宰相。楊志誠遣大將遮敕使馬求官，及爲軍中所逐，朝廷竟不赦其罪。<span class="jiazhu">事並見前《紀》。</span>此二人禍福足以觀矣。」</span>德裕復以其言白上，<span class="jiazhu">復，扶又翻。</span>上曰：<span class="yinhao">「要當如此明告之。」</span>由是三鎭不敢有異志。</p>
<p class="em2 strong"><span class="yinwen">3</span>九月，詔以澤州隸河陽節度。<span class="jiazhu">用李德裕三年之議也。</span></p>
<p class="em2 strong"><span class="yinwen">4</span>丁巳，盧鈞入潞州。鈞素寬厚愛人，劉稹未平，鈞已領昭義節度，<span class="jiazhu">事見上卷三年。</span>襄州士卒在行營者，與潞人戰，常對陳揚鈞之美。<span class="jiazhu">陳，讀曰陣。</span>及赴鎭，入天井關，昭義散卒歸之者，鈞皆厚撫之，人情大洽，昭義遂安。</p>
<p class="em2 strong">劉稹將郭誼、王協、劉公直、安全慶、李道德、李佐堯、劉武德、董可武等至京師，皆斬之。</p>
<p class="margin2">臣光曰：董重質之在淮西，<span class="jiazhu">事見《憲宗紀》。</span>郭誼之在昭義，吳元濟、劉稹，如木偶人在伎兒之手耳。<span class="jiazhu">伎，渠綺翻。</span>彼二人始則勸人爲亂，終則賣主規利，其死固有餘罪。然憲宗用之於前，武宗誅之於後，臣愚以爲皆失之。何則？賞姦，非義也；殺降，非信也。失義與信，何以爲國！昔漢光武待王郎、劉盆子止於不死，知其非力竭則不降故也。樊崇、徐宣、王元、牛邯之徒，豈非助亂之人乎？而光武不殺；<span class="jiazhu">事並見《光武紀》。</span>蓋以旣受其降，則不可復誅故也。若旣赦而復逃亡叛亂，<span class="jiazhu">復，扶又翻；下同。</span>則其死固無辭矣！如誼等，免死流之遠方，沒齒不還，可矣；殺之，非也！</p>
<p class="em2 strong"><span class="yinwen">5</span>王羽、賈庠等已爲誼所殺，李德裕復下詔稱<span class="yinhao">「逆賊王涯、賈餗等已就昭義誅其子孫」</span>，宣告中外，識者非之。<span class="jiazhu">王涯、賈餗，非爲逆也。設以其附麗非人，害于而家，凶于而國，罪亦不至於殄滅而無遺育。李德裕明底其罪，若眞假手於郭誼而致天誅者，宜識者之非之也。</span>劉從諫妻裴氏亦賜死；又令昭義降將李丕、高文端、王釗等疏昭義將士與劉稹同惡者，悉誅之，死者甚衆。盧鈞疑其枉濫，奏請寬之，不從。</p>
<p class="em2 strong">昭義屬城有嘗無禮於王元逵者，元逵推求得二十餘人，斬之；餘衆懼，復閉城自守。戊辰，李德裕等奏：<span class="yinhao">「寇孼旣平，盡爲國家城鎭，豈可令元逵窮兵攻討！望遣中使賜城內將士敕，招安之，仍詔元逵引兵歸鎭，幷詔盧鈞自遣使安撫。」</span>從之。</p>
<p class="em2 strong">乙亥，李德裕等請上尊號，且言：<span class="yinhao">「自古帝王，成大功必告天地；又，宣懿太后祔廟，<span class="jiazhu">上初卽位，追諡母韋妃曰宣懿太后。</span>陛下未嘗親謁。」</span>上瞿然曰：<span class="yinhao">「郊廟之禮，誠宜亟行，至於徽稱，非所敢當！」</span>凡五上表，乃許之。<span class="jiazhu">瞿，紀具翻。瞿然，失其常度之貌。徽，美也。稱，昌孕翻。</span></p>
<p class="em2 strong"><span class="yinwen">6</span>李德裕奏：<span class="yinhao">「據幽州奏事官言：詗知回鶻上下離心，<span class="jiazhu">詗，火迥翻，又翾正翻。</span>可汗欲之安西，其部落言親戚皆在唐，不如歸唐；又與室韋已相失，計其不日來降，或自相殘滅。望遣識事中使<span class="jiazhu">欲遣識事宜者出使。</span>賜仲武詔，諭以鎭、魏已平昭義，惟回鶻未滅，仲武猶帶北面招討使，宜早思立功。」</span></p>
<p class="em2 strong"><span class="yinwen">7</span>李德裕怨太子太傅·東都留守牛僧孺、湖州刺史李宗閔，言於上曰：<span class="yinhao">「劉從諫據上黨十年，太和中入朝，僧孺、宗閔執政，不留之，加宰相縱去，<span class="jiazhu">事見二百四十四卷文宗太和七年。</span>以成今日之患，竭天下力乃能取之，皆二人之罪也。」</span>德裕又使人於潞州求僧孺、宗閔與從諫交通書疏，無所得，乃令孔目官鄭慶言從諫每得僧孺、宗閔書疏，皆自焚毀。詔追慶下御史臺按問，<span class="jiazhu">下，遐嫁翻。</span>中丞李回、知雜鄭亞以爲信然。<span class="jiazhu">唐制，御史臺侍御史六人，以久次者一人知雜事，謂之雜端。</span>河南少尹呂述與德裕書，言稹破報至，僧孺出聲歎恨。<span class="jiazhu">此希德裕意而誣僧孺也。</span>德裕奏述書，上大怒，以僧孺爲太子少保、分司，宗閔爲漳州刺史；戊子，再貶僧孺汀州刺史，宗閔漳州長史。<span class="jiazhu">垂拱元年，分福州西南境置漳州，以南有漳水爲名。《舊志》：京師東南七千三百里。</span></p>
<p class="em2 strong"><span class="yinwen">8</span>上幸鄠校獵。<span class="jiazhu">鄠，音戶。</span></p>
<p class="em2 strong"><span class="yinwen">9</span>十一月，復貶牛僧孺循州長史，宗<span class="jiaozhusup">【章：十二行本「宗」上有「李」字；乙十一行本同。】</span>閔長流封州。<span class="jiazhu">復，扶又翻。</span></p>
<p class="em2 strong"><span class="yinwen">10</span>十二月，以忠武節度使王宰爲河東節度使，河中節度使石雄爲河陽節度使。<span class="jiazhu">《考異》曰：《實錄》：<span class="yinhao">「九月，盧鈞奏，十七日，石雄回軍赴孟州。」</span>按雄於時未爲河陽節度使，《實錄》誤也。</span></p>
<p class="em2 strong"><span class="yinwen">11</span>上幸雲陽校獵。</p>
<p class="strong"><span class="section" id="title-4"><span data-head-description="" data-head-level="h4" data-head-title="會昌五年">五年</span></span><span class="biaozhusup" data-rel="（乙丑、八四五年）"></span></p>
<p class="em2 strong"><span class="yinwen">1</span>春，正月，己酉朔，羣臣上尊號曰仁聖文武章天成功神德明道大孝皇帝，尊號始無<span class="yinhao">「道」</span>字，中旨令加之。<span class="jiazhu">是時帝崇信道士趙歸眞等，至親受道籙，故旨令羣臣於尊號中加<span class="yinhao">「道」</span>字；而不知其所謂道者，非吾之所謂道也。</span>庚戌，上謁太廟；辛亥，祀昊天上帝，赦天下。</p>
<p class="em2 strong"><span class="yinwen">2</span>築望仙台於南郊。</p>
<p class="em2 strong"><span class="yinwen">3</span>庚申，義安太后王氏崩。<span class="jiazhu">太和五年，宰相建白，以太皇太后與寶曆太后稱號未辨，前代詔令不敢斥言，皆以宮爲稱。今寶曆太后居義安殿，宜曰義安太后。詔可。</span></p>
<p class="em2 strong"><span class="yinwen">4</span>以祕書監盧弘宣爲義武節度使。弘宣性寬厚而難犯，爲政簡易，<span class="jiazhu">易，以豉翻。</span>其下便之。河北之法，軍中偶語者斬；弘宣至，除其法。<span class="jiazhu">河北諸帥防其下相與聚謀以圖己，故嚴軍中偶語之法，以剛制之。盧弘宣至中山，乃除其法。</span>詔賜粟三十萬斛，在飛狐西，計運致之費踰於粟價，弘宣遣吏守之。會春旱，弘宣命軍民隨意自往取之，粟皆入境，約秋稔償之。時成德、魏博皆饑，獨易定之境無害。</p>
<p class="em2 strong"><span class="yinwen">5</span>淮南節度使李紳按江都令吳湘盜用程糧錢，<span class="jiazhu">《新書·百官志》：主客郎中，主蕃客。東南蕃使還者，給入海程糧；西北蕃使還者，給度磧程糧。至於官吏以公事有遠行，則須計程以給糧，而糧重不可遠致，則以錢準估，故有程糧錢。</span>強娶所部百姓顏悅女，估其資裝爲贓，罪當死。湘，武陵之兄子也，<span class="jiazhu">吳武陵見二百三十九卷憲宗元和十年。</span>李德裕素惡武陵。<span class="jiazhu">惡，烏路翻。</span>議者多言其冤，諫官請覆按，詔遣監察御史崔元藻、李稠覆之。還言：<span class="yinhao">「湘盜程糧錢有實；顏悅本衢州人，嘗爲青州牙推，妻亦士族，與前獄異。」</span>德裕以爲無與奪，二月，貶元藻端州司戶，稠汀州司戶。不復更推，亦不付法司詳斷，卽如紳奏，處湘死。<span class="jiazhu">復，扶又翻。斷，丁亂翻。處，昌呂翻。爲德裕以吳湘獄致禍張本。</span>諫議大夫柳仲郢、敬晦皆上疏爭之，不納。稠，晉江人；<span class="jiazhu">宋白曰：泉州治晉江縣，晉爲晉安縣地，隋廢郡爲邑。</span>晦，昕之弟也。<span class="jiazhu">敬昕見上卷三年。</span></p>
<p class="em2 strong"><span class="yinwen">6</span>李德裕以柳仲郢爲京兆尹；素與牛僧孺善，謝德裕曰：<span class="yinhao">「不意太尉恩獎及此，仰報厚德，敢不如奇章公門館！」</span>德裕不以爲嫌。<span class="jiazhu">隋封牛弘爲奇章公，牛僧孺蓋其後也，故時人亦呼之爲奇章公。宋白曰：奇章縣屬巴州，本漢葭萌縣地，梁置奇章縣，取縣東八里奇章山爲名。</span></p>
<p class="em2 strong"><span class="yinwen">7</span>夏，四月，壬寅，以陝虢觀察使李拭爲册黠戛斯可汗使。<span class="jiazhu">陝，失冉翻。</span></p>
<p class="em2 strong"><span class="yinwen">8</span>五月，壬戌，葬恭僖皇后于光陵柏城之外。<span class="jiazhu">義安太后諡曰恭僖。后於穆宗非伉儷，故陪葬光陵而不合。</span></p>
<p class="em2 strong"><span class="yinwen">9</span>門下侍郎、同平章事杜悰罷爲右僕射，中書侍郎、同平章事崔鉉罷爲戶部尙書。乙丑，以戶部侍郎李回爲中書侍郎、同平章事，判戶部如故。</p>
<p class="em2 strong"><span class="yinwen">10</span>祠部奏括天下寺四千六百，蘭若四萬，僧尼二十六萬五百。<span class="jiazhu">祠部掌僧尼，故使括之。若，人者翻。《釋氏要覽》曰：蘭若者，梵言阿蘭若，唐言無諍也；《四分律》云，空靜處；《智度經》云，遠離處；《大悲經》云，離諸忿。</span></p>
<p class="em2 strong"><span class="yinwen">11</span>詔册黠戛斯可汗爲宗英雄武誠明可汗。</p>
<p class="em2 strong"><span class="yinwen">12</span>秋，七月，丙午朔，日有食之。</p>
<p class="em2 strong"><span class="yinwen">13</span>上惡僧尼耗蠹天下，欲去之，<span class="jiazhu">惡，烏路翻。去，羌呂翻。</span>道士趙歸眞等復勸之；<span class="jiazhu">復，扶又翻。</span>乃先毀山野招提、蘭若，<span class="jiazhu">《釋書》曰：招提、菩薩，皆佛名，故號寺或謂之招提。《增輝記》曰：招提者，梵言拓鬬提奢，唐言四方僧物。後人傳寫之誤，以<span class="yinhao">「拓」</span>爲<span class="yinhao">「招」</span>，又省去<span class="yinhao">「鬬奢」</span>二字，只稱招提，卽今十方寺院是也。《薩波論》云：西天度地以四肘爲一弓，去村店五百弓不遠不近，以閒靜爲蘭若。史炤曰：今若以唐尺計之，度二里許。</span>敕<span class="jiaozhusup">【章：十二行本「敕」上有「至是」二字；乙十一行本同；孔本同；張校同。】</span>上都、東都兩街各留二寺，<span class="jiazhu">唐謂長安曰上都。時左街留慈恩、薦福，右街留西明、莊嚴。</span>每寺留僧三十人；天下節度觀察使治所及同、華、商、汝州各留一寺，<span class="jiazhu">華，戶化翻。</span>分爲三等：上等留僧二十人，中等留十人，下等五人。<span class="jiazhu">《考異》曰：《實錄》：<span class="yinhao">「中書門下奏請上都、東都兩街各留寺十所，每寺留僧十人，大藩鎭各一所，僧亦依前詔。敕上都、東都每街各留寺兩所，每寺僧各留三十人。中書門下奏，『奉敕諸道所留僧尼數宜令更商量，分爲三等：上至二十人，中至十人，下至五人。今據天下諸道共五十處四十六道，合配三等：鎭州、魏博、淮南、西川、山南東道、荊南、嶺南、汴宋、幽州、東川、鄂岳、浙西、浙東、宣歙、湖南、江西、河南府，望每道許留僧二十人；山南西道、河東、鄭滑、陳許、潞磁、鄆曹、徐泗、鳳翔、兗海、滄景、易定、福建、同華州，望令每道許留十人；夏桂、邕管、黔中、安南、汝、金、商州、容管，望每道許留五人；一道河中已敕下留十三人。』」</span>按鎭州等凡五十六州，四十一道，今云五十處四十六道，誤也。杜牧《杭州南亭記》曰：<span class="yinhao">「武宗卽位，始去其山臺野邑四萬所，冠其徒幾至十萬人。後至會昌五年，始命西京留佛寺四，僧惟十人；東都二寺。天下所謂節度、觀察、同、華、汝三十四治所得留一寺，僧準西京數；其他刺史州不得有寺。凡除寺四千六百，僧、尼笄冠二十六萬五百。」</span>《實錄註》又云：按唐時石刻云，<span class="yinhao">「兩都留寺僧各十人；郡國留寺二，僧各三人。」</span>數皆不同。今從《實錄》前文。</span>餘僧及尼幷大秦穆護、祆僧皆勒歸俗。<span class="jiazhu">大秦穆護又釋氏之外敎，如回鶻摩尼之類。是時敕曰：<span class="yinhao">「大秦穆護等祠，釋敎旣已釐革，邪法不可獨存。其人並勒還俗，遞歸本貫，充稅戶；如外國人送遠處收管。」</span>祆，呼煙翻，胡神也。唐制，祠部歲再祀磧西諸州火祆，而禁民祈祭。《官品令》有祆正，蓋主祆僧也。</span>寺非應留者，立期令所在毀撤，仍遣御史分道督之。財貨田產並沒官，寺材以葺公廨驛舍，<span class="jiazhu">廨，古隘翻。</span>銅像、鍾磬以鑄錢。</p>
<p class="em2 strong"><span class="yinwen">14</span>以山南東道節度使鄭肅檢校右僕射、同平章事。</p>
<p class="em2 strong"><span class="yinwen">15</span>詔發昭義騎兵五百、步兵千五百戍振武，節度使盧鈞出至裴村餞之；潞卒素驕，憚於遠戍，乘醉，回旗入城，閉門大譟，鈞奔潞城以避之。<span class="jiazhu">宋白曰：潞城縣，春秋潞子嬰兒之國，漢爲潞縣。《十三州志》云：潞水出焉。後魏太武改爲刈陵縣，隋開皇十三年置潞城縣。《九域志》：潞城在潞州東北四十里。</span>監軍王惟直自出曉諭，亂兵擊之，傷，旬日而卒。李德裕奏：<span class="yinhao">「請詔河東節度使王宰以步騎一千守石會關，三千自儀州路據武安，以斷邢、洺之路；<span class="jiazhu">斷，音短。</span>又令河陽節度使石雄引兵守澤州，河中節度使韋恭甫發步騎千人戍晉州。如此，賊必無能爲。」</span><span class="jiazhu">分守四境，使潞之亂卒不得越逸而奔他鎭。</span>皆從之。</p>
<p class="em2 strong"><span class="yinwen">16</span>八月，李德裕等奏：<span class="yinhao">「東都九廟神主二十六，今貯於太微宮小屋，<span class="jiazhu">玄宗天寶二年，改東都玄元皇帝廟曰太微宮。劉昫曰：東都太微宮本武后家廟。神龍初，中宗反正，廢武氏廟主，立太祖已下神主祔主。安祿山陷洛陽，以廟爲馬廐，棄其神主，協律郎嚴郢收而藏之。史思明再陷洛陽，尋又散失。賊平，東都留守盧正己又募得之。廟已焚毀，乃寄主於太微宮。貯，丁呂翻。</span>請以廢寺材復脩太廟。」</span></p>
<p class="em2 strong"><span class="yinwen">17</span>壬午，詔陳釋敎之弊，宣告中外。凡天下所毀寺四千六百餘區，歸俗僧尼二十六萬五百人，大秦穆護、祆僧二千餘人，毀招提、蘭若四萬餘區。<span class="jiazhu">《考異》曰：《會要》：元和二年，薛平奏請賜中條山蘭若額爲大和寺。蓋官賜額者爲寺，私造者爲招提、蘭若，杜牧所謂<span class="yinhao">「山臺野邑」</span>是也。</span>收良田數千萬頃，奴婢十五萬人。所留僧皆隸主客，不隸祠部。<span class="jiazhu">時中書門下奏：<span class="yinhao">「據《大唐六典》，祠部掌天地宗廟大祭，與僧事殊不相當。又萬務根本合歸尙書省，隸鴻臚寺亦未爲允當。又據《六典》，主客掌朝貢之國七十餘蕃，五天竺國並在數內。釋氏出自天竺國，今陛下以其非中國之敎，已有釐革。僧尼名籍便令係主客，不隸祠部及鴻臚寺，至爲允當。」</span>從之。</span>百官奉表稱賀。尋又詔東都止留僧二十人，諸道留二十人者減三人，留五人者更不留。</p>
<p class="em2 strong">五臺僧多亡奔幽州。<span class="jiazhu">五臺在代州五臺縣，山形五峙，相傳以爲文殊示現之地。《華嚴經疏》云：清涼山者，卽代州鴈門五臺山也。以歲積堅冰，夏仍飛雪，曾無炎暑，故曰清涼。五峯聳出，頂無林木，有如壘土之臺，故曰五臺。《古傳》云：山在長安東北一千六百餘里，代州之所管。山頂至州城一百餘里。其山左鄰恆山，右接天池，南屬五臺縣，北至繁畤縣，環基所至五百餘里。《靈記》云：五臺山有四埵，去臺各一百二十里。據古經所載，今北臺卽是中臺，中臺卽是南臺，大黃尖卽是北臺，栲栳山卽是西臺，漫天石卽是東臺。惟北臺、中臺古時無異，東臺、西臺古今無別。無恤臺，恆山頂是也。昔趙襄子名無恤，曾登此山觀代國，下瞰東海。西瞢𧄼山，有宮池古廟；隋煬帝避暑於此而居，因天池造立宮室，龍樓鳳閣，遍滿池邊，號爲西埵。南繫舟山，上有銅環，船軸猶在。昔帝堯遭水，繫舟於此。世傳文殊見於南臺，號爲南埵。北有覆宿堆，卽夏屋山也；後魏孝文皇帝避暑往復宿此，下見雲州，謂之北埵。中臺稍近西北，有太華泉，有古寺二十餘處。東臺去太華泉四十二里，臺上遙見滄、瀛諸州；日出時，下視大海猶陂澤焉，有古寺十五處。西臺去太華泉四里，危嶝干雲，喬林拂日，有古寺十二處。南臺去太華泉八十里，最爲幽寂，有古寺九處。北臺去太華泉十二里，有古寺八處，唐末所添寺不在其數。五臺縣本漢慮虒縣。慮虒，音驢夷。隋大業二年改爲五臺縣。</span>李德裕召進奏官謂曰：<span class="yinhao">「汝趣白本使，<span class="jiazhu">趣，讀曰促。</span>五臺僧爲將必不如幽州將，爲卒必不如幽州卒，何爲虛取容納之名，染於人口！<span class="jiazhu">將，卽亮翻。染，如豔翻，又而險翻。</span>獨不見近日劉從諫招聚無算閒人，竟有何益！」</span>張仲武乃封二刀付居庸關曰：<span class="yinhao">「有游僧入境則斬之。」</span></p>
<p class="em2 strong">主客郎中韋博以爲事不宜太過，李德裕惡之，<span class="jiazhu">惡，烏路翻。</span>出爲靈武節度副使。</p>
<p class="em2 strong"><span class="yinwen">18</span>昭義亂兵奉都將李文矩爲帥；<span class="jiazhu">帥，所類翻。</span>文矩不從，亂兵亦不敢害。文矩稍以禍福諭之，亂兵漸聽命，乃遣人謝盧鈞於潞城。鈞還入上黨，復遣之戍振武；行一驛，乃潛選兵追之；明日，及於太平驛，<span class="jiazhu">唐制，三十里一驛。太平驛在潞州北六十里。宋白曰：太平驛東南距潞州八十里。</span>盡殺之。<span class="jiazhu">《考異》曰：《獻替記》：<span class="yinhao">「上信任宰臣，無不先訪問，無獨斷之事。唯誅討澤潞，不肯捨赴振武官健及誅翦党項，此二事並禁中發詔處分，更不顧問。振武官健回旗，不肯進發，先害監軍傔一人，監軍王惟直自出曉諭，又被傷痍，旬日而卒。禁中兩軍樞密已下，恨其不殺節將，唯害中人。所以激上之怒，盡須勦戮。上問宰臣曰：『我送石雄領兵至澤潞，令盧鈞不誅討罪人，如何？』德裕曰：『盧鈞已失律，性又寬愞，必恐自誅不得。若便替卻盧鈞，亂卒罪惡轉大，須興兵討伐。恐不如先除替，令新帥誅翦。』上謂德裕曰：『勿惜盧鈞！本非材將。救澤潞叛兵，疑李丕報嫌。往劉稹平後，處置澤潞與劉稹同惡，僅五千餘人，皆是取得高文端、王釗狀，通姓名，勘李丕狀同，然後處分。其間有三兩人或王釗狀無名，並不更問，足明是李丕不能逞其憾。』又云：『惟務苟安、因循爲政。凡方鎭發兵，只合不出軍城，嚴兵自衞，於城門閱過部伍，更令軍將慰安。豈有自出送兵馬，又令家口縱觀！事同兒戲，實不足惜！』『緣大兵之後，須有防虞，臣不敢隱默。』由是中詔處分，不復顧問。」</span>按盧鈞還入潞州，諭戍兵使赴振武，尋遣兵追擊，盡殺之，非上不肯捨也。旣云<span class="yinhao">「不可便替」</span>，又云<span class="yinhao">「不如先除替」</span>，語自相違，上云<span class="yinhao">「勿惜盧鈞」</span>，是上語，下云<span class="yinhao">「臣不敢隱默」</span>，乃是德裕語。《獻替記》至此差舛尤甚，不可復據。又處置澤潞五千餘人太多，必是<span class="yinhao">「五十」</span>字誤耳。</span>具以狀聞，且請罷河東、河陽兵在境上者，從之。</p>
<p class="em2 strong"><span class="yinwen">19</span>九月，詔脩東都太廟。<span class="jiazhu">如李德裕所奏也。</span></p>
<p class="em2 strong"><span class="yinwen">20</span>李德裕請置備邊庫，令戶部歲入錢帛十二萬緡匹，度支鹽鐵歲入錢帛十二萬緡匹，明年減其三之一，凡諸道所進助軍財貨皆入焉，以度支郎中判之。</p>
<p class="em2 strong"><span class="yinwen">21</span>王才人寵冠後庭，<span class="jiazhu">冠，古玩翻。</span>上欲立以爲后；李德裕以才人寒族，且無子，恐不厭天下之望，<span class="jiazhu">厭，益涉翻，伏也，合也。</span>乃止。</p>
<p class="em2 strong"><span class="yinwen">22</span>上餌方士金丹，性加躁急，喜怒不常。冬，十月，上問李德裕以外事，對曰：<span class="yinhao">「陛下威斷不測，<span class="jiazhu">斷，丁亂翻。</span>外人頗驚懼。曏者寇逆暴橫，<span class="jiazhu">橫，戶孟翻。</span>固宜以威制之；今天下旣平，願陛下以寬理之，但使得罪者無怨，爲善者不驚，則爲寬矣。」</span></p>
<p class="em2 strong"><span class="yinwen">23</span>以衡山道士劉玄靜爲銀青光祿大夫、崇玄館學士，賜號廣成先生，爲之治崇玄館，置吏鑄印。<span class="jiazhu">唐有崇玄署令，掌僧道，屬宗正寺。又有崇玄學博士，掌敎玄學生。玄宗天寶二年改崇玄學曰崇玄館，改博士曰學士。爲之，于僞翻。治，直之翻。</span>玄靜固辭，乞還山，許之。</p>
<p class="em2 strong"><span class="yinwen">24</span>李德裕秉政日久，好徇愛憎，<span class="jiazhu">好，呼到翻。</span>人多怨之。自杜悰、崔鉉罷相，宦官左右言其太專，上亦不悅。給事中韋弘質上疏，言宰相權重，不應更領三司錢穀。德裕奏稱：<span class="yinhao">「制置職業，人主之柄。弘質受人敎導，所謂賤人圖柄臣，<span class="jiazhu">《傳》曰：下輕其上爵，賤臣圖柄臣，則國家動搖，而人不靜。</span>非所宜言。」</span>十二月，弘質坐貶官，由是衆怒愈甚。<span class="jiazhu">史言李德裕以自專自用速禍。</span></p>
<p class="em2 strong"><span class="yinwen">25</span>上自秋冬以來，覺有疾，而道士以爲換骨。上祕其事，外人但怪上希復遊獵，<span class="jiazhu">復，扶又翻；下同。</span>宰相奏事者亦不敢久留。詔罷來年正旦朝會。<span class="jiazhu">以有疾也。</span></p>
<p class="em2 strong"><span class="yinwen">26</span>吐蕃論恐熱復糾合諸部擊尙婢婢，婢婢遣厖結藏將兵五千拒之，恐熱大敗，與數十騎遁去。婢婢傳檄河、湟，數恐熱殘虐之罪<span class="jiazhu">數恐，所具翻。</span>曰：<span class="yinhao">「汝輩本唐人，吐蕃無主，則相與歸唐，毋爲恐熱所獵如狐兔也！」</span>於是諸部從恐熱者稍稍引去。</p>
<p class="em2 strong"><span class="yinwen">27</span>是歲，天下戶四百九十五萬五千一百五十一。</p>
<p class="em2 strong"><span class="yinwen">28</span>朝廷雖爲党項置使，<span class="jiazhu">帝以侍御史爲使，分三部招定党項，以邠、寧、延屬崔彥曾，鹽、夏、長澤屬李鄠，靈武、麟、勝屬鄭賀。</span>党項侵盜不已，攻陷邠、寧、鹽州界城堡，屯叱利寨。宰相請遣使宣慰；上決意討之。</p>
<p class="strong"><span class="section" id="title-5"><span data-head-description="" data-head-level="h4" data-head-title="會昌六年">六年</span></span><span class="biaozhusup" data-rel="（丙寅、八四六年）"></span></p>
<p class="em2 strong"><span class="yinwen">1</span>春，二月，庚辰，以夏州節度使米曁爲東北道招討党項使。<span class="jiazhu">米姓出於西域，康居枝庶分爲米國，復入中國，子孫遂以爲姓。</span></p>
<p class="em2 strong"><span class="yinwen">2</span>上疾久未平，以爲漢火德，改<span class="yinhao">「洛」</span>爲<span class="yinhao">「雒」</span>；<span class="jiazhu">漢光武改洛陽爲雒陽。</span>唐土德，不可以王氣勝君名，三月，下詔改名炎。<span class="jiazhu">王，于況翻。唐以土德王，而帝名瀍，瀍旁從水，土勝水，故言以王氣勝君名。今改名炎，炎從火，火能生土，取以君名生王氣也。帝未幾而晏駕，厭勝果何益哉！</span></p>
<p class="em2 strong">上自正月乙卯不視朝，<span class="jiazhu">《考異》曰：《實錄》作<span class="yinhao">「十五日」</span>。按《獻替記》：<span class="yinhao">「自正月十三日後至三月二十日更不開延英，時見中詔處分，莫得預焉。」</span>今從之。</span>宰相請見，不許；<span class="jiazhu">見，賢遍翻。</span>中外憂懼。</p>
<p class="em2 strong">初，憲宗納李錡妾鄭氏，生光王怡。怡幼時，宮中皆以爲不慧，太和以後，益自韜匿，羣居遊處，<span class="jiazhu">處，昌呂翻。</span>未嘗發言。文宗幸十六宅宴集，好誘其言以爲戲笑，<span class="jiaozhusup">【章：十二行本「笑」下有「號曰光叔」四字；乙十一行本同；孔本同；張校同；退齋校同。】</span><span class="jiazhu">好，呼到翻。</span>上性豪邁，尤所不禮。<span class="jiazhu">《考異》曰：韋昭度《續皇王寶運錄》曰：<span class="yinhao">「宣宗卽憲皇第四子。自憲皇崩，便合紹位，乃與姪文宗。文宗崩，武皇慮有他謀，乃密令中常侍四人擒宣宗於永巷，幽之數日，沉於宮廁。宦者仇公武慜之，乃奏武宗曰：『前者王子，不宜久於宮廁。誅之。』武宗曰：『唯唯。』仇公武取出，於車中以糞土雜物覆之，將別路歸家，密養之。三年後，武皇宮車晏駕，百官奉迎於玉宸殿立之。尋擢仇公武爲軍容使。」</span>尉遲偓《中朝故事》曰：<span class="yinhao">「敬宗、文宗、武宗相次卽位，宣皇皆叔父也。武宗初登極，深忌焉。一日，會鞠於禁苑間，武宗召上，遙覩瞬目於中官仇士良。士良躍馬向前曰：『適有旨，王可下馬！』士良命中官輿出軍中，奏云：『落馬，已不救矣！』尋請爲僧，遊行江表間。會昌末，中人請還京，遂卽位。」</span>令狐澄《貞陵遺事》曰：<span class="yinhao">「上在藩時，嘗從駕迴，而上誤墮馬，人不之覺。比二更，方能興。時天大雪，四顧悄無人聲。上寒甚，會巡警者至，大驚。上曰：『我光王也。不悟至此，方困且渴，若爲我求水！』警者卽於旁近得水以進，遂委而去。上良久起，舉甌將飲，顧甌中水盡爲芳醪矣。上獨喜自負，一舉盡甌。已而體微煖有力，遂步歸藩邸。」</span>此三事皆鄙妄無稽，今不取。</span>及上疾篤，旬日不能言。諸宦官密於禁中定策，辛酉，下詔稱：<span class="yinhao">「皇子沖幼，須選賢德，光王怡可立爲皇太叔，<span class="jiazhu">《考異》曰：《舊紀》：<span class="yinhao">「三月一日，立爲皇太叔。」</span>《武宗實錄》云<span class="yinhao">「壬戌」</span>。《宣宗實錄》云<span class="yinhao">「辛酉」</span>。按《獻替記》云，<span class="yinhao">「自正月十三日後至三月二十日更不開延英」</span>，蓋二十一日則宣宗見百寮也。今從《宣宗實錄》。</span>更名忱，<span class="jiazhu">更，工衡翻。忱，時壬翻。</span>應軍國政事令權句當。」</span><span class="jiazhu">以武宗之英達，李德裕之得君，而不能定後嗣，卒制命於宦豎，北司掌兵，且專宮禁之權也。句，古候翻。當，丁浪翻；下咸當同。</span>太叔見百官，哀戚滿容；裁決庶務，咸當於理，人始知有隱德焉。<span class="jiazhu">當，丁浪翻。</span></p>
<p class="em2 strong">甲子，上崩。<span class="jiazhu">年三十三。</span>以李德裕攝冢宰。丁卯，宣宗卽位。宣宗素惡李德裕之專，<span class="jiazhu">惡，烏路翻。</span>卽位之日，德裕奉册；旣罷，謂左右曰：<span class="yinhao">「適近我者非太尉邪？每顧我，使我毛髮洒淅。」</span><span class="jiazhu">近，其靳翻。洒淅，肅然之意，言可畏憚也。</span>夏，四月，辛未朔，上始聽政。</p>
<p class="em2 strong"><span class="yinwen">3</span>尊母鄭氏爲皇太后。</p>
<p class="em2 strong"><span class="yinwen">4</span>壬申，以門下侍郎、同平章政事<span class="jiaozhusup">【章：十二行本無「政」字；乙十一行本同。】</span>李德裕同平章事，充荊南節度使。<span class="jiazhu">《考異》曰：《實錄》、《新表》、《傳》皆云：<span class="yinhao">「德裕自守太尉檢校司徒爲荊南節度使。」</span>按制辭皆無責降之語，豈可遽自守太尉檢校司徒！今從《舊紀》。又《貞陵遺事》曰：<span class="yinhao">「上初卽位於太極殿，時宰相李德裕與行册禮。及退，上謂宦侍云云。聽政之二日，遂出爲荊門。」</span>《舊·德裕傳》曰：<span class="yinhao">「五年，武宗上徽號，累表乞骸，不許。德裕病月餘，堅請解機務，乃以本官平章事兼江陵尹、荊南節度使。數月，追復知政事。宣宗卽位，罷相，出爲東都留守。」</span>按《舊紀》、《新表》及諸書，武宗朝德裕未嘗罷免。此年九月，方自江陵除東都留守。《舊傳》謬誤，今從《實錄》。</span>德裕秉權日久，位重有功，衆不謂其遽罷，聞之莫不驚駭。甲戌，貶工部尙書、判鹽鐵轉運使薛元賞爲忠州刺史，弟京兆少尹、權知府事元龜爲崖州司戶，皆德裕之黨也。</p>
<p class="em2 strong"><span class="yinwen">5</span>杖殺道士趙歸眞等數人，流羅浮山人軒轅集于嶺南。五月，乙巳，赦天下。上京兩街先聽留兩寺外，更各增置八寺；<span class="jiazhu">左街先留慈恩、薦福，今增置興唐、保壽二寺。寶應寺改爲資聖寺，青龍寺改爲護國寺，菩提寺改爲保唐寺，清禪寺改爲安國寺。尼寺二所，法雲寺改爲唐安寺，崇敬寺改爲唐昌寺。右街先留西明寺，改爲福壽寺，莊嚴寺改爲聖壽寺。添置僧寺一所，千福寺，尼寺一所，興聖寺依舊名。化度寺改爲崇福寺，永泰寺改爲萬壽寺，清國寺改爲崇聖寺，經行寺改爲龍興寺，奉恩寺改爲興福寺。尼寺一所，萬善寺改爲延唐寺。《考異》曰：《杭州南亭記》曰：<span class="yinhao">「今天子卽位，天下州率與二寺，用齒衰男女爲其徒，各止三十人，兩京數倍其四五焉。」</span>《實錄》：<span class="yinhao">「準五日敕，兩街先留寺兩所外，更添置八所。」</span>《註》：唐石刻云，<span class="yinhao">「京師兩街各置十寺，寺僧五十人。」</span>蓋謂二年正月赦後，非今赦也。</span>僧、尼依前隸功德使，不隸主客，<span class="jiazhu">唐初，天下僧、尼、道士、女官皆隸鴻臚寺。武后延載元年，以僧、尼隸祠部。開元二十四年，道士、女官隸宗正寺。天寶二載，以道士隸司封。貞元四年，崇玄館罷大學士後，復置左·右街大功德使、東都功德使、脩功德使，總僧、尼之籍及功役。元和二年，以道士、女官隸左、右街功德使。會昌二年，以僧、尼隸主客。太清宮置玄元館，亦有學士，至六年廢，而僧、尼復隸兩街功德使，卽是年也。</span>所度僧、尼仍令祠部給牒。<span class="jiazhu">改武宗之政也。牒，卽今祠部所給僧、道度牒也。</span></p>
<p class="em2 strong"><span class="yinwen">6</span>以翰林學士、兵部侍郎白敏中同平章事。</p>
<p class="em2 strong"><span class="yinwen">7</span>辛酉，立皇子溫爲鄆王，渼爲雍王，<span class="jiazhu">渼，音美。</span>涇爲雅王，滋爲夔王，沂爲慶王。</p>
<p class="em2 strong"><span class="yinwen">8</span>六月，禮儀使奏<span class="yinhao">「請復代宗神主於太廟，<span class="jiazhu">開成五年，文宗升祔，代宗神主以親盡祧遷，今請復之。</span>以敬宗、文宗、武宗同爲一代，於廟東增置兩室，爲九代十一室。」</span>從之。</p>
<p class="em2 strong"><span class="yinwen">9</span>秋，七月，壬寅，淮南節度使李紳薨。</p>
<p class="em2 strong"><span class="yinwen">10</span>回鶻烏介可汗之衆稍稍降散及凍餒死，所餘不及三千人；國相逸隱啜殺烏介於金山，<span class="jiazhu">烏介可汗自殺胡山之敗，竄於黑車子族，今爲其下所殺。</span>立其弟特勒遏捻爲可汗。<span class="jiazhu">捻，奴協翻。</span></p>
<p class="em2 strong"><span class="yinwen">11</span>八月，壬申，葬至道昭肅孝皇帝于端陵，<span class="jiazhu">端陵在京兆三原縣東十里。</span>廟號武宗。</p>
<p class="em2 strong">初，武宗疾困，顧王才人曰：<span class="yinhao">「我死，汝當如何？」</span>對曰：<span class="yinhao">「願從陛下於九泉！」</span>武宗以巾授之。武宗崩，才人卽縊。<span class="jiazhu">武宗之問，王才人之死，懲楊妃之禍也。</span>上聞而矜之，贈貴妃，葬於端陵柏城之內。<span class="jiazhu">《考異》曰：蔡京《王貴妃傳》曰：<span class="yinhao">「帝疾亟，才人久視帝而歸燕息處，濃粧絜服如常日，乃取所翫用物散與內家淨盡；持帝所授巾至帝前，已見升遐，容易自縊，而仆於御座下，以縊爲名而得卒。」</span>《舊紀》：<span class="yinhao">「武宗葬端陵，德妃王氏祔焉。」</span>李德裕《獻替記》：<span class="yinhao">「自上臨御，王妃有專房之寵。至是，以嬌妬忤旨，一夕而殞，羣情無不驚懼，以謂上功成之後喜怒不測。德裕因以進諫。」</span>在五年十月，與《王貴妃傳》不同，恐《獻替記》誤。康軿《劇談錄》曰：<span class="yinhao">「孟才人善歌，有寵於武宗。屬一旦聖體不豫，召而問之曰：『我或不諱，汝將何之？』對曰：『若陛下萬歲之後，無復生爲！』是日令於御前歌《河滿子》一曲，聲調悽咽，聞者涕零。及宮車晏駕，哀慟數日而殞，窆於端陵之側。」</span>此事恐正是王才人，傳聞不同。</span></p>
<p class="em2 strong"><span class="yinwen">12</span>以循州司馬牛僧孺爲衡州長史，封州流人李宗閔爲郴州司馬，恩州司馬崔珙爲安州長史，<span class="jiazhu">安州，漢安陸縣地，京師東南二千五十一里。</span>潮州刺史楊嗣復爲江州刺史，昭州刺史李珏爲郴州刺史。僧孺等五相皆武宗所貶逐，<span class="jiazhu">楊嗣復貶見二百四十六卷元年。三年，崔玭罷相，崔鉉代之，奏珙妄費宋滑院鹽鐵錢九十萬緡，又劾與劉從諫厚，數護其姦，貶澧州刺史，再斥恩州司馬。僧孺、宗閔貶見上四年。</span>至是，同日北遷。宗閔未離封州而卒。<span class="jiazhu">離，力智翻。</span></p>
<p class="em2 strong"><span class="yinwen">13</span>九月，以荊南節度使李德裕爲東都留守，解平章事；以中書侍郎、同平章事鄭肅同平章事、充荊南節度使。</p>
<p class="em2 strong"><span class="yinwen">14</span>以兵部侍郎、判度支盧商爲中書侍郎、同平章事。商，翰之族孫也。<span class="jiazhu">盧翰相德宗於興元、貞元之間。</span></p>
<p class="em2 strong"><span class="yinwen">15</span>册黠戛斯可汗使者以國喪未行，或以爲僻遠小國，不足與之抗衡；回鶻未平，不應遽有建置。詔百官集議，事遂寢。</p>
<p class="em2 strong"><span class="yinwen">16</span>蠻寇安南，經略使裴元裕帥鄰道兵討之。<span class="jiazhu">帥，讀曰率。</span></p>
<p class="em2 strong"><span class="yinwen">17</span>以右常侍李景讓爲浙西觀察使。<span class="jiazhu">右常侍，右散騎常侍也。</span></p>
<p class="em2 strong">初，景讓母鄭氏，性嚴明，早寡，家貧，居於東都。諸子皆幼，母自敎之。宅後古牆因雨隤陷，<span class="jiazhu">隤，杜回翻，下墜也。</span>得錢盈船，奴婢喜，走告母；母往，焚香祝之曰：<span class="yinhao">「吾聞無勞而獲，身之災也。天必以先君餘慶，矜其貧而賜之，則願諸孤他日學問有成，乃其志也，此不敢取！」</span>遽命掩而築之。三子景讓、景溫、景莊，皆舉進士及第。景讓官達，髮已斑白，小有過，不免捶楚。<span class="jiazhu">捶，止橤翻。</span></p>
<p class="em2 strong">景讓在浙西，有左都押牙迕景讓意，<span class="jiazhu">迕，五故翻。</span>景讓杖之而斃。軍中憤怒，將爲變。母聞之，景讓方視事，母出坐聽事，<span class="jiazhu">聽，讀曰廳。</span>立景讓於庭而責之曰：<span class="yinhao">「天子付汝以方面，國家刑法，豈得以爲汝喜怒之資，妄殺無罪之人乎！萬一致一方不寧，豈惟上負朝廷，使垂年之母銜羞入地，<span class="jiazhu">垂，末垂也；垂年，猶言末垂之年。</span>何以見汝之先人乎！」</span>命左右褫其衣坐之，<span class="jiazhu">褫，丑豸翻。</span>將撻其背。將佐皆爲之請，<span class="jiazhu">爲，于僞翻。</span>拜且泣，久乃釋之，軍中由是遂安。</p>
<p class="em2 strong">景莊老於場屋，<span class="jiazhu">唐人謂貢院爲場屋，至今猶然。</span>每被黜，母輒撻景讓。然景讓終不肯屬主司，<span class="jiazhu">屬，之欲翻。主司，校文主司也，禮部侍郎知貢舉者是也。</span>曰：<span class="yinhao">「朝廷取士自有公道，豈敢效人求關節乎！」</span>久之，宰相謂主司曰：<span class="yinhao">「李景莊今歲不可不收，可憐彼翁每歲受撻！」</span>由是始及第。</p>
<p class="em2 strong"><span class="yinwen">18</span>冬，十月，禮院奏禘祭祝文於穆、敬、文、武四室，但稱<span class="yinhao">「嗣皇帝臣某昭告」</span>，從之。<span class="jiazhu">太常有禮院。帝於穆宗，弟也；於敬、文、武，叔也。</span></p>
<p class="em2 strong"><span class="yinwen">19</span>甲申，上受三洞法籙於衡山道士劉玄靜。<span class="jiazhu">旣杖殺趙歸眞而復受法籙，所謂尤而效之。會昌五年劉玄靜還衡山。</span></p>
<p class="em2 strong"><span class="yinwen">20</span>十二月，戊辰朔，日有食之。</p>
<h5><span class="section" id="title-6"><span data-head-description="" data-head-level="h3" data-head-title="宣宗元聖至明成武獻文睿智章仁神聰懿道大孝皇帝上">宣宗元聖至明成武獻文睿智章仁神聰懿道大孝皇帝上</span></span></h5>
<p class=""><span class="jiazhu">諱怡，卽位改名忱，憲宗第十二子。按《通鑑》書唐諸帝號，自玄宗以後，皆以葬陵諡册爲正。宣宗諡聖武獻文孝皇帝，若元聖至明成武獻文睿智章仁神聰懿道大孝，則咸通十三年追崇之號也。</span></p>
<p class="strong"><span class="section" id="title-7"><span data-head-description="" data-head-level="h4" data-head-title="大中元年">大中元年</span></span><span class="biaozhusup" data-rel="（丁卯、八四七年）"></span></p>
<p class="em2 strong"><span class="yinwen">1</span>春，正月，甲寅，上祀圜丘，赦天下，改元。</p>
<p class="em2 strong"><span class="yinwen">2</span>二月，加<span class="jiaozhusup">【章：十二行本「加」上有「庚午」二字；乙十一行本同；退齋校同；張校同，云無註本亦無。】</span>盧龍節度使張仲武同平章事，賞其破回鶻也。<span class="jiazhu">石雄獨非破回鶻者乎！</span></p>
<p class="em2 strong"><span class="yinwen">3</span>癸未，上以旱故，減膳徹樂，出宮女，縱鷹隼，<span class="jiazhu">隼，聳尹翻。</span>止營繕，命中書侍郎、同平章事盧商與御史中丞封敖疏理京城繫囚。大理卿馬植奏稱：<span class="yinhao">「盧商等務行寬宥，凡抵極法，一切免死。彼官典犯贓及故殺人，平日大赦所不免，今因疏理而原之，使貪吏無所懲畏，死者銜冤無告，恐非所以消旱災、致和氣也。昔周饑，克殷而年豐；<span class="jiazhu">《左傳》甯莊子之言，爲討邢發也。</span>衞旱，討邢而雨降。是則誅罪戮姦，式合天意，雪冤決滯，乃副聖心也。乞再加裁定。」</span>詔兩省五品以上議之。<span class="jiazhu">兩省五品以上官，自給事中、中書舍人以上也。</span></p>
<p class="em2 strong"><span class="yinwen">4</span>初，李德裕執政，引白敏中爲翰林學士；<span class="jiazhu">見二百四十六卷會昌二年。</span>及武宗崩，德裕失勢，敏中乘上下之怒，竭力排之，使其黨李咸訟德裕罪，<span class="jiazhu">《考異》曰：《實錄》：<span class="yinhao">「白敏中、令狐綯，在會昌中，德裕不以朋黨疑之，置之臺閣。及德裕失勢，抵掌戟手，同謀斥逐。而崔鉉亦以會昌末罷相怨德裕，大中初，敏中復薦鉉在中書，乃令其黨人李咸者訟德裕輔政時陰事，罷德裕留守，以太子少保分司東都。」</span>按《舊傳》，綯以大中二年自湖州刺史入知制誥，鉉以三年自河中節度使入爲相，此時未也。《實錄》誤。今按《通鑑》所書令狐綯知制誥，在是年六七月之間。湖州刺史有<span class="yinhao">「前」</span>字。</span>德裕由是自東都留守以太子少保、分司。<span class="jiazhu">分司東都也。</span></p>
<p class="em2 strong">左諫議大夫張鷺等上言：<span class="yinhao">「陛下以旱理繫囚，慮有冤滯。今所原死罪，無冤可雪，恐凶險僥倖之徒常思水旱爲災，宜如馬植所奏。」</span>詔從之，皆論如法。以植爲刑部侍郎，充鹽鐵轉運使。</p>
<p class="em2 strong">植素以文學政事有名於時，李德裕不之重。及白敏中秉政，凡德裕所薄者，皆不次用之。以盧商爲武昌節度使。以刑部尙書、判度支崔元式爲門下侍郎，翰林學士、戶部侍郎韋琮爲中書侍郎，並同平章事。</p>
<p class="em2 strong"><span class="yinwen">5</span>閏［三］月，敕：<span class="yinhao">「應會昌五年所廢寺，有僧能營葺者，聽自居之，有司毋得禁止。」</span>是時君、相務反會昌之政，<span class="jiazhu">相，息亮翻。</span>故僧、尼之弊皆復其舊。<span class="jiazhu">觀《通鑑》所書，則會昌、大中之是非可見矣。</span></p>
<p class="em2 strong"><span class="yinwen">6</span>己酉，積慶太后蕭氏崩。<span class="jiazhu">蕭后，文宗之母也，武宗時徙居積慶殿，故以稱之。</span></p>
<p class="em2 strong"><span class="yinwen">7</span>五月，幽州節度使張仲武大破諸奚。</p>
<p class="em2 strong"><span class="yinwen">8</span>吐蕃論恐熱乘武宗之喪，誘党項及回鶻餘衆寇河西，<span class="jiazhu">誘，音酉。</span>詔河東節度使王宰將代北諸軍擊之。<span class="jiazhu">代北諸軍，謂陘嶺以北諸軍也。</span>宰以沙陀朱邪赤心爲前鋒，自麟州濟河，與恐熱戰於鹽州，破走之。</p>
<p class="em2 strong"><span class="yinwen">9</span>六月，以鴻臚卿李業爲册黠戛斯英武誠明可汗使。</p>
<p class="em2 strong"><span class="yinwen">10</span>上謂白敏中曰：<span class="yinhao">「朕昔從憲宗之喪，道遇風雨，百官、六宮四散避去，惟山陵使長而多髯，<span class="jiazhu">髯，如占翻。</span>攀靈駕不去，誰也？」</span>對曰：<span class="yinhao">「令狐楚。」</span>上曰：<span class="yinhao">「有子乎？」</span>對曰：<span class="yinhao">「長子緒今爲隨州刺史。」</span>上曰：<span class="yinhao">「堪爲相乎？」</span>對曰：<span class="yinhao">「緒少病風痹。<span class="jiazhu">少，詩照翻。痹，必至翻，脚冷濕病也。</span>次子綯，前湖州刺史，有才器。」</span>上卽擢爲考功郎中、知制誥。綯入謝，上問以元和故事，綯條對甚悉，<span class="jiazhu">綯，徒刀翻。悉，詳也。</span>上悅，遂有大用之意。<span class="jiazhu">爲令狐綯柄用張本。</span></p>
<p class="em2 strong"><span class="yinwen">11</span>秋，八月，丙申，以門下侍郎、同平章事李回同平章事、充西川節度使。</p>
<p class="em2 strong"><span class="yinwen">12</span>葬貞獻皇后于光陵之側。<span class="jiazhu">積慶蕭后，諡貞獻。</span></p>
<p class="em2 strong"><span class="yinwen">13</span>上敦睦兄弟，作雍和殿於十六宅，<span class="jiazhu">《會要》，是年敕，親親樓號雍和殿，別造屋宇廊舍七百間。宋白曰：雍和殿在睦親院。</span>數臨幸，置酒，作樂，擊毬盡歡。<span class="jiazhu">數，所角翻。</span>諸王有疾，常親至臥內存問，憂形於色。</p>
<p class="em2 strong"><span class="yinwen">14</span>突厥掠漕米及行商，振武節度使史憲忠擊破之。<span class="jiazhu">《考異》曰：按突厥亡已久，蓋猶有餘種在振武之北者。余謂此突厥餘種保塞內屬者也。</span></p>
<p class="em2 strong"><span class="yinwen">15</span>九月，丁卯，以金吾大將軍鄭光爲平盧節度使。光，潤州人，太后之弟也。</p>
<p class="em2 strong"><span class="yinwen">16</span>乙酉，前永寧尉吳汝納，訟其弟湘罪不至死，<span class="yinhao">「李紳與李德裕相表裏，欺罔武宗，枉殺臣弟，乞召江州司戶崔元藻等對辨。」</span><span class="jiazhu">吳湘死見上卷武宗會昌五年。</span>丁亥，敕御史臺鞫實以聞。<span class="jiazhu">鞫實，窮治其實也。</span>冬，十二月，庚戌，御史臺奏，據崔元藻所列吳湘冤狀，如吳汝納之言。戊午，貶太子少保、分司李德裕爲潮州司馬。</p>
<p class="em2 strong"><span class="yinwen">17</span>吏部奏，會昌四年所減州縣官內復增三百八十三員。<span class="jiazhu">讀者至此，以減者爲是邪？以於旣減之後而復增者爲是邪？</span></p>
<p class="strong"><span class="section" id="title-8"><span data-head-description="" data-head-level="h4" data-head-title="大中二年">二年</span></span><span class="biaozhusup" data-rel="（戊辰、八四八年）"></span></p>
<p class="em2 strong"><span class="yinwen">1</span>正月，甲子，羣臣上尊號曰聖敬文思和武光孝皇帝；<span class="jiazhu">思，相吏翻。</span>赦天下。</p>
<p class="em2 strong"><span class="yinwen">2</span>初，李德裕執政，有薦丁柔立清直可任諫官者，德裕不能用。上卽位，柔立爲右補闕；德裕貶潮州，柔立上疏訟其冤。丙寅，坐阿附貶南陽尉。<span class="jiazhu">史言丁柔立有是非之心。南陽縣，漢南陽郡所治宛縣地也，隋改爲南陽縣，唐屬鄧州。《九域志》：在州東北一百二十里。</span></p>
<p class="em2 strong"><span class="yinwen">3</span>西川節度使李回、桂管觀察使鄭亞坐前不能直吳湘冤，乙酉，回左遷湖南觀察使，亞貶循州刺史，李紳追奪三任告身。<span class="jiazhu">李紳已薨，故追奪。</span>中書舍人崔嘏坐草李德裕制不盡言其罪，己丑，貶端州刺史。</p>
<p class="em2 strong"><span class="yinwen">4</span>回鶻遏捻可汗仰給於奚王石舍朗；<span class="jiazhu">仰，牛向翻。</span>及張仲武大破奚衆，<span class="jiazhu">見去年五月。</span>回鶻無所得食，日益耗散，至是，所存貴人以下不滿五百人，依於室韋。使者入賀正，<span class="jiazhu">此回鶻使者也。</span>過幽州，張仲武使歸取遏捻等；遏捻聞之，夜與妻葛祿、子特勒毒斯等九騎西走，餘衆追之不及，相與大哭。室韋分回鶻餘衆爲七，七姓共分之；<span class="jiazhu">室韋有嶺西部、山北部、黃頭部、如者部、婆萵部、訥北部、駱丹部，凡七姓，悉居柳城東北，近者二千里，遠者六千里而贏。</span>居三日，黠戛斯遣其相阿播帥諸胡兵號七萬來取回鶻，<span class="jiazhu">帥，讀曰率。</span>大破室韋，悉收回鶻餘衆歸磧北。猶有數帳，潛竄山林，鈔盜諸胡；<span class="jiazhu">鈔，楚交翻。</span>其別部厖勒，先在安西，亦自稱可汗，居甘州，總磧西諸城，種落微弱，時入獻見。<span class="jiazhu">見，賢遍翻。回鶻至五季時入獻見者皆厖勒種類也。種，章勇翻。</span></p>
<p class="em2 strong"><span class="yinwen">5</span>二月，庚子，以知制誥令狐綯爲翰林學士。上嘗以太宗所撰《金鏡》<span class="jiazhu">《金鏡》書，太宗所著也。</span>授綯，使讀之，<span class="yinhao">「至亂未嘗不任不肖，至治未嘗不任忠賢，」</span><span class="jiazhu">治，直吏翻。</span>上止之曰：<span class="yinhao">「凡求致太平，當以此言爲首。」</span>又書《貞觀政要》於屛風，每正色拱手而讀之。<span class="jiazhu">觀，古玩翻。</span>上欲知百官名數，令狐綯曰：<span class="yinhao">「六品已下，官卑數多，皆吏部注擬；五品以上，則政府制授，各有籍，命曰具員。」</span>上命宰相作《具員御覽》五卷，上之，<span class="jiazhu">上之，時掌翻。</span>常置於案上。</p>
<p class="em2 strong"><span class="yinwen">6</span>立皇子澤爲濮王。上欲作五王院於大明宮，以處皇子之幼者，<span class="jiazhu">處，昌呂翻。</span>召術士柴嶽明使相其地。嶽明對曰：<span class="yinhao">「臣庶之家，遷徙不常，故有自陽宅入陰宅，陰宅入陽宅。刑克禍福，師有其說，<span class="jiazhu">陰陽家所謂三刑，謂寅刑巳，巳刑申，申刑寅，丑刑戌，戌刑未，未刑丑，子刑卯，卯刑子，辰刑辰，午刑午，酉刑酉，亥刑亥。克，謂金克木，木克土，土克水，水克火，火克金。</span>今陛下深拱法宮，<span class="jiazhu">如淳曰：法宮，路寢正殿也。</span>萬神擁衞，陰陽書本不言帝王家。」</span>上善其言，賜束帛遣之。</p>
<p class="em2 strong"><span class="yinwen">7</span>夏，五月，己未朔，日有食之。</p>
<p class="em2 strong"><span class="yinwen">8</span>門下侍郎、同平章事崔元式罷爲戶部尙書；以兵部侍郎·判度支·戶部周墀、刑部侍郎·鹽鐵轉運使馬植幷同平章事。<span class="jiazhu"><span class="yinhao">「幷」</span>，當作<span class="yinhao">「並」</span></span></p>
<p class="em2 strong">初，墀爲義成節度使，辟韋澳爲判官，及爲相，謂澳曰：<span class="yinhao">「力小任重，何以相助？」</span>澳曰：<span class="yinhao">「願相公無權。」</span>墀愕然，不知所謂。澳曰：<span class="yinhao">「官賞刑罰，與天下共其可否，勿以己之愛憎喜怒移之，天下自理，何權之有！」</span>墀深然之。澳，貫之之子也。<span class="jiazhu">澳，烏到翻。韋貫之，元和中爲相。</span></p>
<p class="em2 strong"><span class="yinwen">9</span>己卯，太皇太后郭氏崩于興慶宮。</p>
<p class="em2 strong">六月，禮院檢討官王皞貶句容令。<span class="jiazhu">唐太常寺有禮院脩撰、檢討官各一員。宋白曰：貞元九年四月，敕太常寺宜署禮院脩撰、檢討官各一員，使爲定額。句容縣，屬昇州。宋白曰：句容縣，本漢縣，以界內茅山本名句曲山，因立名。</span></p>
<p class="em2 strong">初，憲宗之崩，上疑郭太后預其謀；又，鄭太后本郭太后侍兒，有宿怨，故上卽位，待郭太后禮殊薄。郭太后意怏怏，一日，登勤政樓，<span class="jiazhu">卽玄宗所起勤政務本之樓，在興慶宮。</span>欲自隕；上聞之，大怒，是夕，崩，外人頗有異論。</p>
<p class="em2 strong">上以鄭太后故，不欲以郭后祔憲宗，有司請葬景陵外園；皞奏宜合葬景陵，神主配憲宗室，奏入，上大怒。白敏中召皞詰之，皞曰：<span class="yinhao">「太皇太后，汾陽王之孫，<span class="jiazhu">郭子儀封汾陽王。</span>憲宗在東宮爲正妃，逮事順宗爲婦。憲宗厭代之夕，事出曖昧；太皇太后母天下，歷五朝，<span class="jiazhu">五朝，穆、敬、文、武、宣。</span>豈得以曖昧之事遽廢正嫡之禮乎！」</span>敏中怒甚，皞辭氣愈厲。諸相會食，周墀立於敏中之門以俟之，敏中使謝曰：<span class="yinhao">「方爲一書生所苦，公弟先行。」</span><span class="jiazhu">弟，與第同。</span>墀入，至敏中廳問其事，見皞爭辨方急，墀舉手加顙，歎皞孤直。明日，皞坐貶官。<span class="jiazhu">《考異》曰：《實錄》：<span class="yinhao">「五月，戊寅，以太皇太后寢疾，權不聽政，宰臣帥百寮問太后起居。己卯，復問起居，下遺令。是日，太后崩。初，上纂位，以憲宗遇弒，頗疑后在黨中，至是，暴得疾崩，帝之志也。甲申，白敏中帥百寮上表請聽政，不許。乙酉，又上表，不許。丙戌，三上表，乃依。六月，貶禮院檢討官王皞爲潤州句容令。」</span>《舊傳》曰：<span class="yinhao">「宣宗繼統，卽后之諸子也，恩禮愈異於前朝。大中年崩，祔景陵。后歷位七朝，五居太母之尊，人君行子孫之禮，福壽隆貴四十餘年，雖漢之馬、鄧無以加焉，識者以爲汾陽社稷之功未泯，復鍾慶於懿安焉。」</span>裴延裕《東觀奏記》曰：<span class="yinhao">「憲宗皇帝晏駕之夕，上雖幼，頗記其事，追恨光陵商臣之酷，卽位後，誅鉏惡黨，無漏網者。郭太后以上英察孝果，且懷慚懼，時居興慶宮，一日，與一二侍兒同升勤政樓，倚衡而望，便欲殞於樓下，欲成上過；左右急持之，卽聞於上。上大怒，其夕，太后暴崩，上志也。」</span>又曰：<span class="yinhao">「懿安郭太后旣崩，喪服許如故事。禮院檢討官王皞抗疏，請后合葬景陵，配饗憲宗廟室。旣入，上大怒。宰臣白敏中召皞詰其事。皞對云云。翌日，皞貶潤州句容縣令；周墀亦免相。」</span>按《實錄》所言暴崩事，皆出於《東觀奏記》。若實有此事，則旣云是夕暴崩，何得前一日先下詔云，以太后寢疾，權不聽政。若無此事，則廷裕豈敢輒誣宣宗！或者郭后實以病終，而宣宗以平日疑忿之心，欲黜其禮，故皞爭之。疑以傳疑，今參取之。《東觀奏記》又曰：<span class="yinhao">「杜悰通貴日久，門下有術士姓李。悰任西川節度使，馬植罷黔中赴闕，至西川，李術士一見植，謂悰曰：『馬中丞非常人也，相公厚遇之。』悰未之信。術士一日密言於悰曰：『相公將有甚禍，非馬中丞不能救，乞厚結之。』悰始驚信。發日，厚幣贈之，仍令邸吏爲植於闕下買宅，生生之費無闕焉。植至門，方知感悰，不知其旨。尋除光祿卿，報狀至蜀，悰謂術士曰：『貴人到闕作光祿勳矣。』術士曰：『姑待之。』稍進大理卿，又遷刑部侍郎，充諸道鹽鐵使。悰始驚憂。俄而作相。懿安皇太后崩後，悰，懿安子壻也，忽一日，內榜子索檢責宰相元載故事。植諭旨。翌日延英，上前萬端營救。植素辯，能回上旨，事遂中寢。」</span>按植，會昌中已自黔中入爲大理卿。悰今年二月始爲西川節度。今不取。按裴延裕後作<span class="yinhao">「廷裕」</span>，必有一誤。</span></p>
<p class="em2 strong"><span class="yinwen">10</span>秋，九月，甲子，再貶潮州司馬李德裕爲崖州司戶，湖南觀察使李回爲賀州刺史。<span class="jiazhu">崖州去京師七千四百六十里。賀州，京師東南四千一百三十里。</span></p>
<p class="em2 strong"><span class="yinwen">11</span>前鳳翔節度使石雄詣政府自陳黑山、烏嶺之功，<span class="jiazhu">政府，卽謂政事堂。黑山、烏嶺功並見上卷武宗會昌三年。《考異》曰：此出范攄《雲谿友議》。彼以烏嶺爲天井，誤也。</span>求一鎭以終老。執政以雄李德裕所薦，曰：<span class="yinhao">「曏日之功，朝廷以蒲、孟、岐三鎭酬之，足矣。」</span><span class="jiazhu">蒲，河中。孟，河陽。岐，鳳翔。</span>除左龍武統軍。雄怏怏而薨。</p>
<p class="em2 strong"><span class="yinwen">12</span>十一月，庚午，萬壽公主適起居郎鄭顥。顥，絪之孫，<span class="jiazhu">鄭絪爲相於元和之初。</span>登進士第，爲校書郎、右拾遺內供奉，以文雅著稱。公主，上之愛女，故選顥尙之。有司循舊制請用銀裝車，上曰：<span class="yinhao">「吾欲以儉約化天下，當自親者始。」</span>令依外命婦以銅裝車。<span class="jiazhu">唐制，公主乘厭翟車。外命婦一品，乘自白銅厭犢車。</span>詔公主執婦禮，皆如臣庶之法，戒以毋得輕夫族，毋得預時事。又申以手詔曰：<span class="yinhao">「苟違吾戒，必有太平、安樂之禍。」</span><span class="jiazhu">樂，音洛。</span>顥弟顗，嘗得危疾，上遣使視之，還，問<span class="yinhao">「公主何在？」</span>曰：<span class="yinhao">「在慈恩寺觀戲場。」</span>上怒，歎曰：<span class="yinhao">「我怪士大夫家不欲與我家爲婚，良有以也！」</span>亟命召公主入宮，立之階下，不之視。公主懼，涕泣謝罪。上責之曰：<span class="yinhao">「豈有小郎病，不往省視，乃觀戲乎！」</span><span class="jiazhu">自晉以來，嫂謂叔爲小郎。省，悉景翻。</span>遣歸鄭氏。由是終上之世，貴戚皆兢兢守禮法，如山東衣冠之族。</p>
<p class="em2 strong"><span class="yinwen">13</span>壬午，葬懿安皇后於景陵之側。<span class="jiazhu">非禮也。憲宗不爲正其始，以致宣宗不爲正其終。</span></p>
<p class="em2 strong"><span class="yinwen">14</span>以中書侍郎、同平章事韋琮爲太子賓客、公司。</p>
<p class="em2 strong"><span class="yinwen">15</span>十二月，鳳翔節度使崔珙奏破吐蕃，克清水。清水先隸奏州，<span class="jiazhu">宋白曰：清水，漢舊縣，其地卽秦仲始所封。《九域志》：清水縣在秦州九十里。宋白曰：長興中，移清水縣於上邽鎭。《九域志》之清水，長興所移也。</span>詔以本州未復，權隸鳳翔。</p>
<p class="em2 strong"><span class="yinwen">16</span>上見憲宗朝公卿子孫，多擢用之。刑部員外郎杜勝次對，上問其家世，對曰：<span class="yinhao">「臣父黃裳，首請憲宗監國。」</span><span class="jiazhu">事見二百三十六卷永貞元年。朝，直遙翻。</span>卽除給事中。翰林學士裴諗，度之子也，上幸翰林，面除承旨。<span class="jiazhu">諗，式荏翻。以裴度相元和之功，自足以賞延于世，但翰林學士承旨非賞功之官耳。</span></p>
<p class="em2 strong"><span class="yinwen">17</span>吐蕃論恐熱遣其將莽羅急藏將兵二萬略地西鄙，尙婢婢遣其將拓跋懷光擊之於南谷，大破之，急藏降。<span class="jiazhu">降，戶江翻。</span></p>
<p class="strong"><span class="section" id="title-9"><span data-head-description="" data-head-level="h4" data-head-title="大中三年">三年</span></span><span class="biaozhusup" data-rel="（己巳、八四九年）"></span></p>
<p class="em2 strong"><span class="yinwen">1</span>春，正月，上與宰相論元和循吏孰爲第一，周墀曰：<span class="yinhao">「臣嘗守土江西，聞觀察使韋丹功德被於八州，<span class="jiazhu">被，皮義翻。八州，洪、江、鄂、岳、虔、吉、袁、撫也。</span>沒四十年，老稚歌思，<span class="jiazhu">稚，直利翻。</span>如丹尙存。」</span>乙亥，詔史館脩撰杜牧撰《丹遺愛碑》以紀之，仍擢其子河陽觀察判官宙爲御史。</p>
<p class="em2 strong"><span class="yinwen">2</span>二月，吐蕃論恐熱軍于河州，尙婢婢軍于河源軍。<span class="jiazhu">河源軍在鄯州東。宋白曰：河源軍置在湼［湟］州東西，本趙充國亭堠也。</span>婢婢諸將欲擊恐熱，婢婢曰：<span class="yinhao">「不可。我軍驟勝而輕敵，彼窮困而致死，戰必不利。」</span>諸將不從。婢婢知其必敗，據河橋以待之，諸將果敗。婢婢收餘衆，焚橋，歸鄯州。<span class="jiazhu">據河橋，則兵敗而退者有歸路。敗兵旣渡，焚橋阻河，則可以截論恐熱之追掩。史言尙婢婢善兵。</span></p>
<p class="em2 strong"><span class="yinwen">3</span>吐蕃秦、原、安樂三州及石門等七關來降；<span class="jiazhu">高宗時，吐谷渾爲吐蕃所逼，徙于鄯州，不安其居，又徙于靈州之境。咸亨三年，以靈州故鳴沙縣地置安樂州以居之。安、史之亂，吐蕃取安樂州，吐谷渾又徙朔方、河東之境。原州界有石門、驛藏、制勝、石峽、木靖、木峽、六盤七關。《考異》曰：《實錄》：<span class="yinhao">「涇原節度使康季榮奏吐蕃宰相論恐熱殺東道節度使，奉表以三州、七關來降。」</span>《獻祖紀年錄》亦云<span class="yinhao">「殺東道節度使，奉表。」</span>按《補國史》敍論恐熱事甚詳。至五年五月始來降，此際未降也。又不云殺東道節度使。且恐熱若以三州、七關來降，朝廷必官賞之，何故但賞邊將而不及恐熱。蓋三州、七關，以吐蕃國亂，自來降唐，朝廷遣諸道應接撫納之，非恐熱帥以來。《實錄》誤耳。</span>以太僕卿陸耽爲宣諭使，詔涇原、靈武、鳳翔、邠寧、振武皆出兵應接。</p>
<p class="em2 strong"><span class="yinwen">4</span>河東節度使王宰入朝，以貨結權倖，求以使相領宣武；刑部尙書、同平章事周墀上疏論之，宰遂還鎭。駙馬都尉韋讓求爲京兆尹；墀言京兆尹非才望不可爲，讓議竟寢。墀又諫上開邊，<span class="jiazhu">開邊，謂經略河西也。</span>由是忤旨。<span class="jiazhu">忤，五故翻。</span>夏，四月，以墀爲東川節度使。以御史大夫崔鉉爲中書侍郎、同平章事，兵部侍郎、判戶部魏扶同平章事。</p>
<p class="em2 strong"><span class="yinwen">5</span>癸巳，盧龍奏節度使張仲武薨，軍中立其子節度押牙直方。</p>
<p class="em2 strong"><span class="yinwen">6</span>翰林學士鄭顥言於上曰：<span class="yinhao">「周墀以直言入相，亦以直言罷相。」</span>上深感悟，甲午，墀入謝，加檢校右僕射。</p>
<p class="em2 strong"><span class="yinwen">7</span>戊戌，以張直方爲盧龍留後。</p>
<p class="em2 strong"><span class="yinwen">8</span>五月，徐州軍亂，逐節度使李廓。廓，程之子也，<span class="jiazhu">李程見二百四十三卷長慶四年。</span>在鎭不治，<span class="jiazhu">治，直之翻。</span>右補闕鄭魯上言其狀，且曰：<span class="yinhao">「臣恐新麥未登，徐師必亂；速命良帥，救此一方。」</span><span class="jiazhu">帥，所類翻。</span>上未之省。<span class="jiazhu">省，悉景翻。</span>徐州果亂，上思魯言，擢爲起居舍人。</p>
<p class="em2 strong">以義成節度使盧弘止爲武寧節度使。武寧士卒素驕，有銀刀都尤甚，屢逐主帥。弘止至鎭，都虞候胡慶方復謀作亂；<span class="jiazhu">復，扶又翻。</span>弘止誅之，撫循其餘，訓以忠義，軍府由是獲安。</p>
<p class="em2 strong"><span class="yinwen">9</span>六月，戊申，以張直方爲盧龍節度使。</p>
<p class="em2 strong"><span class="yinwen">10</span>涇原節度使康季榮取原州<span class="jiazhu">原州本治高平，安、史亂後沒於吐蕃。</span>及石門、驛藏、木峽、制勝、六磐、石峽六關。秋，七月，丁巳，靈武節度使朱叔明取長樂州。<span class="jiazhu"><span class="yinhao">「長樂」</span>當作<span class="yinhao">「安樂」</span>。宋白曰：安樂州置於靈州鳴沙縣。樂，音洛；下同。</span>甲子，邠寧節度使張君緒取蕭關。<span class="jiazhu">蕭關縣，《舊志》，屬原州。</span>甲戌，鳳翔節度使李玭取秦州。<span class="jiazhu">玭，蒲蠲翻。凡取，言易也。秦州本治上邽。宋白曰：時治成紀，在舊州南一百里。</span>詔邠寧節度權移軍於寧州以應接河西。</p>
<p class="em2 strong">八月，乙酉，改長樂州爲威州。<span class="jiazhu">宋白曰：靈州鳴沙縣本漢富平縣地；後周立會州，隋立環州，以大河環曲爲名。唐神龍中，默啜寇掠，移縣於廢豐安城，咸通三年歸復，以舊縣基置安樂州，大中三年，改爲威州。</span></p>
<p class="em2 strong">河、隴老幼千餘人詣闕，<span class="jiazhu">《考異》曰：《實錄》云數千人。今從《舊傳》。</span>己丑，上御延喜門樓見之，<span class="jiazhu">延喜門在皇城東北角。《六典》：皇城東面二門，北曰延喜，南曰景風。延喜門則承天門外橫街，東直通化門。</span>歡呼舞躍，解胡服，襲冠帶，觀者皆呼萬歲。詔<span class="yinhao">「募百姓墾闢三州、七關土田，五年不租稅；自今京城罪人應配流者皆配十處；<span class="jiazhu">十處，三州、七關也。</span>四道將吏能於鎭戍之地營田者，官給牛及種糧。<span class="jiazhu">四道，涇原、邠寧、靈武、鳳翔。宋白曰：史臣曰：營田之名，蓋緣邊多隙地，蕃兵鎭戌，課其播殖以助軍須，謂之屯田。其後中原兵興，民戶咸耗，野多閒田，而治財賦者如沿邊例開置，名曰營田。行之歲久，不以兵，乃招致農民強戶，謂之營田戶。復有主務敗闕犯法之家，沒納田宅，亦係於此。自此諸道皆有營田務。種，章勇翻。</span>溫池鹽利可贍邊陲，委度支制置。<span class="jiazhu">神龍元年，置溫池縣，屬靈州，是年度屬威州，縣有鹽池。</span>其三州、七關鎭戍之卒，皆倍給衣糧，<span class="jiazhu">言衣糧倍於其他戍卒。</span>仍二年一代。道路建置堡栅，有商旅往來販易及戍卒子弟通傳家信，關鎭毋得留難。其山南、劍南邊境有沒蕃州縣，亦令量力收復。」</span><span class="jiazhu">廣德以來，西羌內侵山南巡內，階、成陷沒。文州移治劍南，西山諸州亦多有沒於吐蕃者。按階州時爲武州。宋白曰：階州，漢武都之地；後魏平武都，築城於仙陵山，置武都鎭，西魏始置武州。大曆初，與秦州俱沒於吐蕃，大中三年收復，復立武州，景曆元年改階州。</span></p>
<p class="em2 strong"><span class="yinwen">11</span>冬，十月，改備邊庫爲延資庫。<span class="jiazhu">備邊庫初置見上武宗會昌五年。</span></p>
<p class="em2 strong"><span class="yinwen">12</span>西川節度使杜悰奏取維州。</p>
<p class="em2 strong"><span class="yinwen">13</span>閏十一月，丁酉，宰相以克復河、湟請上尊號，上曰：<span class="yinhao">「憲宗常有志復河、湟，<span class="jiazhu">見二百三十八卷元和五年。</span>以中原方用兵，<span class="jiazhu">謂方用兵於兩河也。</span>未遂而崩，今乃克成先志耳。其議加順、憲二廟尊諡以昭功烈。」</span></p>
<p class="em2 strong"><span class="yinwen">14</span>盧龍節度使張直方，暴忍，喜遊獵。<span class="jiazhu">喜，許記翻。</span>軍中將作亂，直方知之，託言出獵，遂舉族逃歸京師；軍中推牙將周綝爲留後。<span class="jiazhu">綝，丑林翻。《考異》曰：《舊紀》：<span class="yinhao">「十一月，幽州軍亂，逐張直方，軍人推周綝爲留後。四年，九月，周綝卒，軍人立張允伸爲留後。」</span>《直方傳》曰：<span class="yinhao">「直方多不法，慮爲將卒所圖；三年冬，託以遊獵，奔赴闕廷。」</span>《張允伸傳》曰：<span class="yinhao">「四年，戎帥周綝寢疾，表允伸爲留後。」</span>《新紀》：<span class="yinhao">「四年，八月，幽州軍亂，逐張直方，張允伸自稱留後。」</span>《傳》亦言直方出奔，卽以允伸爲留後。《實錄》直方赴闕，亦在去年八月至九月。又云張允伸知留後。皆無周綝姓名。今從《舊書》。</span>直方至京師，拜金吾大將軍。</p>
<p class="em2 strong"><span class="yinwen">15</span>甲戌，追上順宗諡曰至德弘道大聖大安孝皇帝；憲宗諡曰昭文章武大聖至神孝皇帝。仍改題神主。<span class="jiazhu">自天寶已來，加上諸帝諡號，陵中玉册及神主未嘗改題。</span></p>
<p class="em2 strong"><span class="yinwen">16</span>己未，崖州司戶李德裕卒。</p>
<p class="em2 strong"><span class="yinwen">17</span>山南西道節度使鄭涯奏取扶州。<span class="jiazhu">劉昫曰：扶州，治同昌縣，歷代吐谷渾所據。西魏逐吐谷渾，於此置鄧州及鄧寧郡，蓋以平定鄧至羌爲名。隋初，改置扶州及同昌縣，在長安西南一千六百九十里。廣德後沒於吐蕃。</span></p>
</div></body></html>